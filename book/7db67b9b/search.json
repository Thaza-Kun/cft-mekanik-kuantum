[
  {
    "objectID": "index.html",
    "href": "index.html",
    "title": "✨ Mekanik Kuantum 🐈",
    "section": "",
    "text": "Pengajaran daripada kisah ini ialah kita tidak patut cuba mencapai banyak perkara sekaligus. Kita seharusnya mengasingkan satu masalah fizik daripada masalah fizik yang lain sejauh mungkin. Kemudian, barulah kita boleh singkirkannya satu demi satu.”\n\n– Paul Dirac (1989)\n\nBagi memulakan buku ini, eloklah kita menghayati petikan fizikawan ulung Paul Dirac daripada rencananya, ‘Kaedah Kerja dalam Fizik Teori’. Kisah yang dirujuk oleh beliau itu sebenarnya ialah kisah pencarian persamaan Schrödinger. Ia menepati tema utama kebanyakan kursus pengenalan mekanik kuantum: iaitu agar pelajar memahami dan memahiri persamaan Schrödinger.\nLagipun, petikan itu adalah satu nasihat umum yang baik: jangan terlalu ghairah cuba menyelesaikan semua perkara sekaligus tetapi kenal pasti masalah-masalah kecil di laluan kejayaan tersebut dan selesaikanlah ia sedikit demi sedikit. Jika kita ditimpa satu masalah yang besar, ingatlah akan kata ini lalu pecahkannya menjadi masalah-masalah yang kecil dan cuba singkirkannya sedikit demi sedikit.\nUsaha membina masyarakat berilmu ialah satu cabaran yang besar dan memakan masa. Langkah pertama yang perlu diambil ialah belajar menyampaikan ilmu dalam bahasa masyarakat tersebut serta menyediakan acuan agar bahasa tersebut boleh berkembang. Usaha saya menyediakan catatan ini hanyalah satu langkah kecil untuk mencapai cita-cita tersebut setelah memahiri laras ilmiah bahasa Melayu.\nSemoga ia bermanfaat."
  },
  {
    "objectID": "pemuka/dorongan.html",
    "href": "pemuka/dorongan.html",
    "title": "Dorongan Projek",
    "section": "",
    "text": "Kewujudan MajalahSains juga memberi peluang kepada portal-portal sains lain untuk turut berkembang sama. Misalnya Apadilangit yang diasaskan oleh Muhammad Hafez Ahmat Murtza pada tahun 2016 melaksanakan pelbagai program di luar dan dalam talian. Apadilangit inilah yang menjadi wakil Malaysia untuk memberi nama bintang dan eksoplanet melalui kutipan cadangan dari pelajar-pelajar sempena sambutan 100 tahun Kesatuan Astronomi Antarabangsa, IAU.1\nSaluran Ajar (walaupun bukan menumpu pada sains semata-mata) yang diasaskan oleh Muhammad Haziq Abdul Rahim pula telah meraih sehingga 270 ribu pelanggan di YouTube melangkaui Anugerah Butang Main Perak walaupun baru berumur 3 tahun! Itu adalah pencapaian yang sangat mengagumkan!\nPemasyarakatan sains, atau umumnya pemasyarakatan ilmu, sedang galak dilaksanakan oleh bicarawan-bicarawan sains yang sudah ataupun yang belum mendapat nama. Kegiatan menyampaikan sains dalam konteks popular ini seringkali menyabitkan nama Carl Sagan sebagai pengasas dan amalannya meluas sehingga muncul banyak saluran YouTube berkaitannya. Di Malaysia, ia masih di peringkat tunas.\nKemunculan golongan seperti MajalahSains, Apadilangit, dan Ajar, telah menyediakan momentum yang cukup agar tanah maya terus disuburkan dengan bahan-bahan ilmiah popular. Saya yakin, dalam sedekad dua kelak, akan muncul nama-nama baharu yang akan menyambung kerja mereka.\nSudah tiba masanya untuk kita agihkan tenaga untuk menyuburkan kandungan sains teknikal pula. Hakikatnya, usaha melahirkan peminat sains dibina atas keinginan melahirkan pakar dalam bidang ini. Maka, penghasilan bahan ilmiah popular dan bahan ilmiah teknikal perlukan keseimbangan.\nPenulisan bahan rujukan teknikal sains berbahasa Melayu bukanlah sesuatu yang baharu. Antaranya ialah “Pengenalan Mekanik Kuantum” (1996) dan “Fizik Moden” (1989) oleh Prof Mohammad Yahaya; “Superkonduktor: Konvensional dan Suhu Tinggi” (1996) oleh Prof Roslan Abdul Shukor; serta “Vektor dan Tensor: Suatu Pendekatan Terkamir” (1991) dan “Tensor dan Bentuk Pembeza” (2000) oleh Prof Shaharir Mohd Zain. Prof Shaharir ada banyak lagi hasil tulisan dalam bidang Sains, Matematik dan Falsafah Sains yang tidak mampu saya senaraikan.\nEntah berapa ramai lagi penulis ilmiah serta bukunya yang tidak kita ketahui. Ada eloknya jika kita geledah perpustakaan ilmiah kita untuk mengorek khazanah-khazanah ilmu ini.\nAdapun semua ini, buku-buku tersebut hanya wujud di alam nyata. Dunia internet ialah satu pustaka yang luas; maka amatlah rugi jika pustaka maya ini kelompongan bahan rujukan. Jumlah bahan ilmiah dalam pustaka nyata dan pustaka maya perlukan keseimbangan.\nBuat masa ini, kelihatannya seperti tiada bahan rujukan ilmiah sains berbahasa Melayu yang dijumpai di internet, terutamanya untuk pengajian tinggi. Oleh itu, projek Catatan Fizik Teori ini bertujuan untuk memulakan langkah pertama mengisi kelompongan itu.\nKarya ini adalah hasil teladan daripada wargamaya seluruh dunia. Ada banyak jenis rujukan yang mereka hasilkan dan sebahagiannya (mungkin sebenarnya sebahagian besar daripadanya) bukanlah daripada kuliah atau kursus bersilibus tetapi hanya sekadar catatan mereka berkaitan ilmu yang diteroka itu.\nLagipun, amalan mengongsikan catatan kuliah sudah lama diamalkan oleh para mahasiswa tetapi selalunya ia adalah perkongsian dari senior ke junior kursus tersebut. Maka, projek ini adalah perkembangan wajar daripada amalan tersebut.\n\n\n\n\nInternational Astronomical Union. 2019. “Hundreds of thousands of people select names for exoplanet systems.” https://phys.org/news/2019-12-hundreds-thousands-people-exoplanet.html.\n\n\n\n\n\nNama yang diberikan oleh Malaysia ialah ‘Intan’ untuk bintangnya dan ‘Baiduri’ untuk eksoplanetnya (International Astronomical Union (2019)).↩︎"
  },
  {
    "objectID": "pemuka/penulis.html",
    "href": "pemuka/penulis.html",
    "title": "Tentang Penulis",
    "section": "",
    "text": "Buku ini, Catatan Fizik Teori: Mekanik Kuantum, merupakan catatan penulis sepanjang belajar Mekanik Kuantum di Universiti Kebangsaan Malaysia. Sebahagian besarnya merupakan catatan daripada kuliah Mekanik Kuantum. Namun begitu, ada bahagian yang ditokok tambah daripada pembacaan peribadi penulis yang dirasakan perlu diulas."
  },
  {
    "objectID": "sinaran-jasad-hitam/index.html",
    "href": "sinaran-jasad-hitam/index.html",
    "title": "Sinaran Jasad Hitam",
    "section": "",
    "text": "Rumus terbaik yang memerihalkan taburan cahaya yang dipancarkan oleh bintang ialah hukum Planck. Ada pun begitu, pelajar Fizik lazimnya diajar tentang dua cubaan lampau ialah hukum taburan Wien dan hukum Rayleigh–Jean bagi mengetengahkan kepentingan hukum Planck. Perkembangan tersebut boleh didapati dalam bahagian sejarah. Selain itu, hukum sesaran Wien yang memerihalkan puncak graf serta hukum Stefan–Boltzmann yang memerihalkan luas bawah graf juga adalah dua hukum yang penting berkaitan sinaran jasad hitam."
  },
  {
    "objectID": "sinaran-jasad-hitam/sejarah.html",
    "href": "sinaran-jasad-hitam/sejarah.html",
    "title": "1  Sejarah Sinaran Jasad Hitam",
    "section": "",
    "text": "Belum Tersedia\n\n\n\nKandungan halaman ini masih belum disediakan. Harap maklum."
  },
  {
    "objectID": "sinaran-jasad-hitam/Planck.html",
    "href": "sinaran-jasad-hitam/Planck.html",
    "title": "2  Hukum Planck",
    "section": "",
    "text": "Hukum 2.1 (Hukum Planck) Ketumpatan tenaga cahaya, \\(U\\), adalah berkadaran songsang terhadap panjang gelombang kuasa 5, \\(\\lambda^5\\), dan berkadaran songsang terhadap eksponen \\(\\lambda T\\) tolak satu, \\(\\text{exp}\\Big\\{\\frac{1}{\\lambda T}\\Big\\} - 1\\),\n\\[\nU(\\lambda, T)=\\frac{8\\pi hc}{\\lambda^5}\\frac{1}{e^{\\frac{hc}{\\lambda k_BT}}-1}\n\\]\n\n\n\n\n\n\ndengan maksud bahawa…\n\n\n\n\n\n\n\n\n\n\n\n\n\nsimbol\nmaksud\nnilai\n\n\n\n\nU(\\(\\lambda\\), \\(T\\))\nketumpatan tenaga\nfungsi bersandar \\(\\lambda\\) dan \\(T\\)\n\n\n\\(\\lambda\\)\npanjang gelombang cahaya\npembolehubah tidak bersandar\n\n\n\\(T\\)\nsuhu bintang\npembolehubah tidak bersandar\n\n\n\\(h\\)\npemalar Planck\n\\(6.62607015\\times 10^{-34}\\text{J}\\cdot\\text{s}\\)\n\n\n\\(c\\)\nkelajuan cahaya\n\\(2.99792458\\times 10^8 \\text{m}\\cdot\\text{s}^{-1}\\)\n\n\n\\(k_B\\)\npemalar Boltzmann\n\\(1.380649\\times 10^{-23} \\text{J}\\cdot\\text{K}^{-1}\\)"
  },
  {
    "objectID": "sinaran-jasad-hitam/Planck.html#postulat-planck-tentang-sekuantum-cahaya",
    "href": "sinaran-jasad-hitam/Planck.html#postulat-planck-tentang-sekuantum-cahaya",
    "title": "2  Hukum Planck",
    "section": "2.1 Postulat Planck Tentang Sekuantum Cahaya",
    "text": "2.1 Postulat Planck Tentang Sekuantum Cahaya\nPenyelesaian kepada masalah ini diberikan oleh Max Planck dengan dua postulat yang dibawanya. Postulat-postulat ini mengandaikan bahawa cahaya bukanlah selanjar seperti gelombang tetapi seperti berketul-ketul seperti zarah. Ternyata, persamaan yang muncul dari postulat ini menghasilkan graf yang selari dengan hasil cerapan.\n\n\n\n\n\n\nPostulat Planck\n\n\n\n\nTenaga, \\(\\varepsilon\\), yang dipancarkan oleh pengayun-pengayun dalam jasad hitam itu bergantung kepada frekuensi cahaya, \\(f\\), (\\(h\\) ialah pemalar) \\[\n\\varepsilon = hf.\n\\]\nTenaga, \\(\\varepsilon_n\\), yang dipancarkan oleh pengayun-pengayun dalam jasad hitam mempunyai tahap tenaga berhasil darab integer, \\[\n\\varepsilon_n = n\\varepsilon,\\,n=1,2,3,\\cdots\n\\]"
  },
  {
    "objectID": "sinaran-jasad-hitam/Planck.html#pemerolehan-hukum-planck",
    "href": "sinaran-jasad-hitam/Planck.html#pemerolehan-hukum-planck",
    "title": "2  Hukum Planck",
    "section": "2.2 Pemerolehan Hukum Planck",
    "text": "2.2 Pemerolehan Hukum Planck\nBagi memperoleh persamaan Planck (Hukum @ref(def:mu-def-05)), kita akan bermula dengan menakrif jumlah tenaga yang dimiliki oleh setiap pengayun serta menakrifkan jumlah pengayunnya.\n\n\n\n\n\n\nUsul\n\n\n\n\nPengayun-pengayun Planck mempunyai tenaga, \\(\\varepsilon_n\\), yang berkadaran terus terhadap frekuensi, \\(f\\), dan berpekali integer, \\(n\\), seperti yang dijelaskan dalam dua postulat Planck, \\[\n\\varepsilon_n = nhf\n\\tag{2.1}\\]\nJumlah pengayun dalam jasad hitam mematuhi taburan Maxwell–Boltzmann,1 \\[\nN(n)= N_0\\exp\\Big\\{\\frac{-\\varepsilon_n}{k_BT}\\Big\\},\n\\tag{2.2}\\]\n\n\n\n\n\n\n\ndengan maksud bahawa…\n\n\n\n\n\n\n\n\n\n\n\n\n\nsimbol\nmaksud\nnilai\n\n\n\n\n\\(N(n)\\)\njumlah pengayun yang mempunyai tenaga \\(\\varepsilon_n\\)\npembolehubah bersandar\n\n\n\\(N_0\\)\nsejenis pemalar\n\n\n\n\\(\\varepsilon_n\\)\n\\(nhf\\)\npembolehubah tak bersandar\n\n\n\\(k_B\\)\npemalar Boltzmann\n\n\n\n\n\n\n\n\n\nOleh itu, purata tenaga, \\(\\overline{\\varepsilon}\\), yang dipancarkan oleh jasad hitam boleh diungkapkan sebagai hasil jumlah tenaga yang dibawa oleh semua pengayun, \\(N(n)\\varepsilon_n\\), dibahagikan dengan jumlah pengayun, \\(N(n)\\), \\[\n    \\overline{\\varepsilon} = \\frac{\\sum_{n=0}^{\\infty}N(n)\\varepsilon_n}{\\sum_{n=0}^{\\infty}N(n)}.\n\\tag{2.3}\\]\nPerhatikan bagaimana penjumlahan ini dilaksanakan. Purata tenaga tersebut dijumlahkan menggunakan penjumlahan (\\(\\sum\\)) dan bukannya pengamiran (\\(\\int\\)). Cuba ingat semula kelas kalkulus tentang makna pengamiran serta perbezaannya dengan penjumlahan.\nPengamiran hanya sah digunakan sekiranya tiada rongga dalam nilai \\(n\\). Maksudnya, semua nilai dalam julat \\([n_1, n_2]\\) mempunyai makna. Sifat ketiadaan rongga ini disebut sebagai sifat selajar.\nSebaliknya, penjumlahan hanya sah digunakan sekiranya terdapat rongga dalam nilai \\(n\\). Maksudnya, nilai pertama dan nilai kedua dipisahkan oleh satu nilai tertentu, katakanlah \\(\\Delta n\\). Dalam kes ini, \\(n=1\\) dan \\(n=2\\) dipisahkan oleh \\(\\Delta n = 1\\). Natijahnya, nilai perantara seperti \\(n=0.5\\) tiada makna dalam penjumlahan ini. Sifat set nilai yang berongga ini disebut sebagai sifat diskret.\nPenggunaan penjumlahan pers. 2.3 menonjolkan lagi sifat kediskretan cahaya yang kita sebut berketul-ketul tadi. Ia selari dengan postulat keduanya yang mengatakan bahawa pekali \\(n\\) ialah nilai integer.\nPers. 2.3 boleh dikembangkan mengikut takrif nilai \\(N(n)\\) dan \\(\\varepsilon_n\\) yang diberikan sebelum ini, \\[\n    \\overline{\\varepsilon} = \\frac{\\sum N_0\\exp\\Big\\{\\frac{-nhf}{k_BT}\\Big\\} nhf}{\\sum N_0\\exp\\Big\\{\\frac{-nhf}{k_BT}\\Big\\}}.\n\\tag{2.4}\\]\nPekali \\(N_0\\) dan \\(hf\\) pula boleh difaktorkan keluar kerana malar dalam hal penjumlahan ini. Kemudian, \\(N_0\\) di atas dan di bawah boleh dipotong. Pemalar \\(\\frac{-hf}{k_BT}\\) dalam \\(\\exp\\Big\\{\\frac{-nhf}{k_BT}\\Big\\}\\) akan digantikan dengan \\(k\\). Pers. 2.3 kini adalah, \\[\n    \\overline{\\varepsilon} = hf\\frac{\\sum n e^{nk}}{\\sum e^{nk}}\n\\]\nApabila dikembangkan penjumlahannya, kita akan dapat, \\[\n    \\overline{\\varepsilon} = hf\\lim_{N\\to\\infty}\\frac{(0)e^{0k} + (1)e^{1k} + (2)e^{2k} + (3)e^{3k}+\\dots+Ne^{Nk}}{e^{0k}+e^{1k}+e^{2k}+e^{3k}+\\dots+e^{Nk}}.\n\\tag{2.5}\\]\nMari kita perhatikan setiap satu sebutan dalam pecahan tersebut:\nUntuk nilai pengangka, sebutan pertamanya ialah sifar maka hanya tinggal sebutan berpekali integer sahaja. Kemudian kita dapati setiap satu sebutan di bahagian atas tersebut mengongsi sebutan sepunya, iaitu \\(e^k\\). Maka, nilai pengangka tersebut akan menjadi \\[\n    \\lim_{N\\to\\infty}e^k(1+2e^k+3e^{2k}+\\cdots+Ne^{(N-1)k}).\n\\]\nUntuk nilai pembawah pula, sebutan pertamanya ialah \\(e^{0k}=e^0=1\\) dan sebutan-sebutan lain tidak mengalami perubahan.\nIni persamaan baharu kita, \\[\n    \\overline{\\varepsilon} = hfe^k \\lim_{N\\to\\infty} \\frac{1+2e^k+3e^{2k}+\\dots+Ne^{(N-1)k}}{1+e^k+e^{2k}+e^{3k}+\\dots+x^{Nk}}\n\\tag{2.6}\\]\nPers. 2.6 menonjolkan dua jenis siri, iaitu siri geometri yang menjadi nilai pembawah pecahan tersebut, dan pembezaan siri geometri yang menjadi nilai pengangkanya.\n\n\nPetua 2.1 (Siri Geometri) Jika \\(x\\) dalam \\(a + ax + ax^2 + \\cdots + ax^N\\) mempunyai ciri \\(-1<x<1\\) dan \\(N\\to\\infty\\), maka siri geometrinya adalah, \\[\n    \\lim_{N\\to\\infty}\\sum_{n=0}^N ax^n = a\\frac{1}{1-x}.\n\\]\n\nDipetik dari Spiegel, Lipschutz, and Liu (2009): contoh 21.5.\n\nPetua 2.2 (Pembezaan Siri Geometri) Pembezaan siri geometri terhadap \\(x\\) adalah \\[\n    \\frac{\\text{d}}{\\text{d}x}\\sum_{n=0}^{N}ax^n = \\sum_{n=0}^{N} anx^{n-1},\n\\] dengan jumlahnya ialah \\[\n    \\lim_{N\\to\\infty}\\sum_{n=0}^{N} anx^{n-1} = a\\frac{1}{(1-x)^2}.\n\\]\n\nDipetik dari Mayer (2006): contoh 12.18.\n\nNilai \\(e^{nk}\\) dalam pers. 2.6 menepati syarat petua petua 2.1 dan petua 2.2 kerana \\(-1<e^{nk}<1\\). Maka, kedua-dua petua ini boleh digunakan. Ganti sahaja \\(a=1\\) dan \\(x=e^k\\). Lalu, kita akan peroleh, \\[\n    \\overline{\\varepsilon} = hfe^k\\frac{(1-e^k)^{1}}{(1-e^k)^{2}},\n\\tag{2.7}\\] yang setara dengan, \\[\n    \\overline{\\varepsilon}= hf\\frac{1}{\\frac{1}{e^k}-1}.\n\\tag{2.8}\\]\nDisebabkan \\(k\\) ialah \\(\\frac{-hf}{k_BT}\\), maka \\(\\frac{1}{e^k} = e^{\\frac{hf}{k_BT}}\\). Kita gantikan \\(f\\) menjadi \\(\\frac{c}{\\lambda}\\), \\[\n    \\overline{\\varepsilon}= \\frac{hc}{\\lambda}\\frac{1}{e^\\frac{hc}{\\lambda k_BT}-1}.\n\\tag{2.9}\\]\n\n\n\n\n\n\nUsul\n\n\n\n\nKetumpatan pengayun Planck mematuhi Nilai Jeans, \\[\nn\\left(\\lambda\\right) = \\frac{8\\pi}{\\lambda^4}.\n\\tag{2.10}\\]\n\n\n\nKetumpatan tenaga, \\(U\\) ialah hasil darab nilai Jeans dan pers. 2.9, \\[\n    U=\\frac{8\\pi hc}{\\lambda^5}\\frac{1}{e^{\\frac{hc}{\\lambda k_BT}}-1}\n\\tag{2.11}\\]\n\n\n\n\nMayer, Raymond. 2006. “Numbers: From \\(2\\cdot0=0\\) to \\(e^{2\\pi i}=1\\).” In. Nota Kuliah Math112. http://people.reed.edu/~mayer/math112.html/html2/index.html.\n\n\nSpiegel, Murray R., Seymour Lipschutz, and John Liu. 2009. Schaum’s Outline of Mathematical Handbook of Formulas and Tables. 3rd ed. McGraw-Hill."
  },
  {
    "objectID": "sinaran-jasad-hitam/taburan-Wien.html",
    "href": "sinaran-jasad-hitam/taburan-Wien.html",
    "title": "3  Hukum Taburan Wien",
    "section": "",
    "text": "Hukum 3.1 (Hukum Taburan Wien) Ketumpatan tenaga cahaya, \\(U\\) adalah berkadaran eksponensial dengan suhu dan panjang gelombang, \\(\\text{exp}\\Big\\{-\\frac{1}{\\lambda T}\\Big\\}\\), dan berkadaran songsang dengan suhu berkuasa lima, \\(\\lambda^5\\),\n\\[\nU(\\lambda,T) = \\frac{ae^{-\\frac{b}{\\lambda T}}}{\\lambda^5},\n\\]\n\n\n\n\n\n\ndengan maksud bahawa…\n\n\n\n\n\n\n\n\n\n\n\n\n\nsimbol\nmaksud\nnilai\n\n\n\n\nU(\\(\\lambda\\),\\(T\\))\nketumpatan tenaga cahaya\nfungsi bersandar \\(\\lambda\\) dan \\(T\\)\n\n\n\\(\\lambda\\)\npanjang gelombang cahaya\npembolehubah tidak bersandar\n\n\nT\nsuhu bintang\npembolehubah tidak bersandar\n\n\na,b\npemalar"
  },
  {
    "objectID": "sinaran-jasad-hitam/taburan-Wien.html#kaitannya-dengan-hukum-planck",
    "href": "sinaran-jasad-hitam/taburan-Wien.html#kaitannya-dengan-hukum-planck",
    "title": "3  Hukum Taburan Wien",
    "section": "3.1 Kaitannya Dengan Hukum Planck",
    "text": "3.1 Kaitannya Dengan Hukum Planck\n\nProof. Hukum taburan Wien boleh menerangkan lengkung jasad hitam dengan baik hanya jika panjang gelombangnya pendek. Ia gagal untuk panjang gelombang panjang. Maka, kita boleh peroleh hukum taburan Wien jika diletakkan syarat panjang gelombang mesti pendek.\n\n\n\n\n\n\nUsul\n\n\n\nHukum taburan Wien boleh diperolehi jika panjang gelombang, \\(\\lambda\\), dihadkan ke arah sifar dalam hukum Planck, \\[\n    U_{\\text{Wien}}=\\lim_{\\lambda\\to 0}\\frac{8\\pi hc}{\\lambda^5}\\frac{1}{e^{\\frac{hc}{\\lambda k_BT}}-1}.\n\\tag{3.1}\\]\n\n\nLalu, kita perhatikan apa yang terjadi pada sebutan eksponennya. Jika \\(\\lambda\\) menghampiri sifar, maknanya \\(\\frac{hc}{\\lambda k_BT}\\) akan menjadi tersangatlah besar. Maka nilai \\(1\\) itu boleh diabaikan seperti dalam petua 3.1.\n\n\nPetua 3.1 (Penghampiran Eksponen ke Arah \\(\\infty\\)) \\[\n\\lim_{x\\to\\infty}e^x - 1 \\approx e^x.\n\\]\nOleh itu, pers. 3.1 menjadi, \\[\n    U_{\\text{Wien}}=\\frac{8\\pi hce^{-\\frac{hc}{\\lambda k_BT}}}{\\lambda^5},\n\\] yang sepadan dengan hukum taburan Wien. Jika dibandingkan dengan pers. 3.1, kita akan dapat kira nilai pemalar \\(a\\) dan \\(b\\), \\[\n    a = 8\\pi hc,\\;b = \\frac{hc}{k_B}.\n\\]"
  },
  {
    "objectID": "sinaran-jasad-hitam/Rayleigh-Jeans.html",
    "href": "sinaran-jasad-hitam/Rayleigh-Jeans.html",
    "title": "4  Hukum Rayleigh–Jeans",
    "section": "",
    "text": "Hukum 4.1 (Hukum Rayleigh–Jeans) Ketumpatan tenaga cahaya, \\(U\\), adalah berkadaran terus dengan suhu bintang \\(T\\) dan berkadaran songsang dengan panjang gelombang cahaya kuasa empat, \\(\\lambda^4\\), \\[\n    U\\left(\\lambda,T\\right) = 8\\pi\\frac{k_BT}{\\lambda^4},\n\\]\n\n\n\n\n\n\ndengan maksud bahawa…\n\n\n\n\n\n\n\n\n\n\n\n\n\nsimbol\nmaksud\nnilai\n\n\n\n\n\\(U\\left(\\lambda,T\\right)\\)\nketumpatan tenaga cahaya\npembolehubah bersandar \\(\\lambda\\) dan \\(T\\)\n\n\n\\(k_B\\)\npemalar Boltzmann\n\\(1.380649\\times 10^{-23} \\text{J}\\cdot\\text{K}^{-1}\\)\n\n\n\\(\\lambda\\)\npanjang gelombang cahaya\npembolehubah tak bersandar\n\n\n\\(T\\)\nsuhu bintang\npembolehubah tak bersandar"
  },
  {
    "objectID": "sinaran-jasad-hitam/Rayleigh-Jeans.html#kaitannya-dengan-hukum-planck",
    "href": "sinaran-jasad-hitam/Rayleigh-Jeans.html#kaitannya-dengan-hukum-planck",
    "title": "4  Hukum Rayleigh–Jeans",
    "section": "4.1 Kaitannya dengan Hukum Planck",
    "text": "4.1 Kaitannya dengan Hukum Planck\n\nProof. Hukum Rayleigh–Jeans boleh menerangkan lengkung jasad hitam pada panjang gelombang panjang. Oleh itu, kita boleh peroleh hukum Rayleigh–Jeans jika diletakkan syarat panjang gelombang mesti panjang.\n\n\n\n\n\n\nUsul\n\n\n\nHukum Rayleigh–Jeans boleh diperoleh jika dihadkan panjang gelombang, \\(\\lambda\\) menghampiri infiniti dalam hukum Planck, \\[\n    U_{\\text{RJ}} = \\lim_{\\lambda\\to\\infty}\\frac{8\\pi hc}{\\lambda^5}\\frac{1}{e^{\\frac{hc}{\\lambda k_BT}}-1},\n\\tag{4.1}\\]\n\n\nKemudian, apabila melihat pada eksponennya, kita dapati \\(\\frac{hc}{\\lambda k_BT}\\) menghampiri sifar kerana \\(\\lambda\\) menghampiri infiniti.\n\n\nPetua 4.1 (Penghampiran Eksponen ke Arah 0) \\[\n    \\lim_{x\\to 0} e^x \\approx x + 1.\n\\]\nBila petua 4.1 digunakan terhadap pers. 4.1, kita dapati bahawa hanya sebutan \\(\\frac{hc}{\\lambda k_BT}\\) sahaja yang tinggal, \\[\n    \\lim_{\\lambda\\to\\infty} e^{\\frac{hc}{\\lambda k_BT}}-1 \\approx \\frac{hc}{\\lambda k_BT}+1 -1=\\frac{hc}{\\lambda k_BT}.\n\\tag{4.2}\\]\nKita peroleh persamaan ini, \\[\n    U_{\\text{RJ}} = \\frac{8\\pi hc}{\\lambda^5}\\frac{1}{\\frac{hc}{\\lambda k_BT}},\n\\] yang setara dengan, \\[\n    U_{\\text{RJ}} = \\frac{8\\pi}{\\lambda^4}{k_BT},\n\\] iaitu persamaan Rayleigh–Jeans yang ingin kita perolehi."
  },
  {
    "objectID": "sinaran-jasad-hitam/sesaran-Wien.html",
    "href": "sinaran-jasad-hitam/sesaran-Wien.html",
    "title": "5  Hukum Sesaran Wien",
    "section": "",
    "text": "Hukum 5.1 (Hukum Sesaran Wien) Panjang gelombang puncak sinaran jasad hitam, \\(\\lambda_p\\), adalah berkadaran songsang dengan suhu bintang tersebut, \\(T\\): \\[\n    \\lambda_p = \\frac{W}{T}\n\\]\n\n\n\n\n\n\ndengan maksud bahawa…\n\n\n\n\n\n\n\n\nsimbol\nmaksud\nnilai\n\n\n\n\n\\(\\lambda_p\\)\npanjang gelombang puncak\npembolehubah bersandar \\(T\\)\n\n\n\\(W\\)\npemalar Wien\n\\(2.8978\\times 10^{−3} \\text{m}\\cdot\\text{K}\\)\n\n\n\\(T\\)\nsuhu bintang\npembolehubah tak bersandar"
  },
  {
    "objectID": "sinaran-jasad-hitam/sesaran-Wien.html#kaitannya-dengan-hukum-planck",
    "href": "sinaran-jasad-hitam/sesaran-Wien.html#kaitannya-dengan-hukum-planck",
    "title": "5  Hukum Sesaran Wien",
    "section": "5.1 Kaitannya Dengan Hukum Planck",
    "text": "5.1 Kaitannya Dengan Hukum Planck\n\nProof. Hukum sesaran Wien menerangkan kedudukan puncak lengkung jasad hitam. Puncak lengkung boleh diperoleh daripada pembezaan persamaan Planck. Puncaknya ialah titik yang menghasilkan pembezaan sifar.\n\n\n\n\n\n\nUsul\n\n\n\nPuncak lengkung boleh diperoleh dengan membezakan pers. Planck terhadap panjang gelombang, \\(\\lambda\\), kemudian menyamakannya dengan sifar, \\[\n    \\frac{\\text{d}U}{\\text{d}\\lambda} = \\frac{\\text{d}}{\\text{d}\\lambda}\\left(\\frac{8\\pi hc}{\\lambda^5}\\frac{1}{e^{\\frac{hc}{\\lambda k_BT}}-1}\\right) = 0.\n\\tag{5.1}\\]\n\n\n\n\nPetua 5.1 (Pembezaan Hasil Darab) \\[\n    \\frac{\\text{d}}{\\text{d}x}(u\\cdot v) = \\frac{\\text{d}u}{\\text{d}x}\\cdot v + u\\cdot\\frac{\\text{d}v}{\\text{d}x}\n\\]\nPersamaan Planck boleh dipecahkan menjadi hasil darab dua fungsi, \\[\n    u = \\frac{8\\pi hc}{\\lambda^5},\\; v = \\frac{1}{e^{\\frac{hc}{\\lambda k_BT}}-1},\n\\tag{5.2}\\] lalu petua pembezaan hasil darab (petua 5.1) boleh diguna pakai, \\[\n    \\frac{\\text{d}U}{\\text{d}\\lambda}\n        = 8\\pi hc\\left(\\frac{-5}{\\lambda^6}\\cdot\\frac{1}{e^{\\frac{hc}{\\lambda k_BT}}-1}\n            + \\frac{1}{\\lambda^5}\\cdot\\frac{hce^{\\frac{hc}{\\lambda k_BT}}}{\\lambda^2 k_BT\\left(e^{\\frac{hc}{\\lambda k_BT}}-1\\right)^2}\\right)\n        = 0.\n\\tag{5.3}\\]\nDengan memfaktorkan pekali-pekali sepunya, kita akan peroleh, \\[\n    \\frac{8\\pi hc}{\\lambda^6\\left(e^{\\frac{hc}{\\lambda k_BT}}-1\\right)}\n        \\left(-5+\\frac{hce^{\\frac{hc}{\\lambda k_BT}}}{\\lambda k_BT\\left(e^{\\frac{hc}{\\lambda k_BT}}-1\\right)}\\right)\n        = 0.\n\\tag{5.4}\\]\nDisebabkan pers. 5.4 bersamaan dengan sifar, maka sebutan-sebutan di luar kurungan tersebut boleh diabaikan. Kini, tumpuan kita berada di dalam kurungan tersebut, \\[\n    -5 + \\frac{hce^{\\frac{hc}{\\lambda k_BT}}}{\\lambda k_BT\\left(e^{\\frac{hc}{\\lambda k_BT}}-1\\right)}\n        = 0.\n\\tag{5.5}\\] Persamaan ini boleh diringkaskan dengan memperkenalkan satu pembolehubah \\(X\\).\n\n\n\n\n\n\nUsul\n\n\n\nKita takrifkan \\(X\\) sebagai, \\[\n    X = \\frac{hc}{\\lambda k_BT}.\n\\tag{5.6}\\]\n\n\nMaka, pers. 5.5 kini menjadi, \\[\n    X\\frac{e^X}{e^X-1} = 5.\n\\tag{5.7}\\]\nPers. 5.7 ini perlu dinilai menggunakan kaedah berangka untuk memperoleh nilai \\(X\\). Saya merujuk kepada nilai yang diperoleh oleh (Stroyan 1998)1, iaitu \\(X \\approx 4.9651\\).\nSetelah itu, pers. 5.6 perlu disusun semula dalam sebutan \\(\\lambda T\\). Disebabkan kita sudah takrifkan pembezaannya sifar, maka \\(\\lambda\\) di sini semestinya merujuk kepada panjang gelombang puncak iaitu \\(\\lambda_p\\), \\[\n    \\lambda_p T = \\frac{hc}{X k_B},\n\\tag{5.8}\\] dan menggunakan nilai \\(X\\) yang diperoleh sebentar tadi, kita dapati nilai \\(\\lambda_p T\\) ini sememangnya sama dengan pemalar Wien, \\[\n    W = \\frac{hc}{X k_B} = 2.8978\\times 10^{-3}\\text{m}\\cdot\\text{K}.\n\\tag{5.9}\\]\n\n\n\n\n\nStroyan, Keith Duncan. 1998. “Projects for Calculus: The Language of Change.” In, 3rd ed. Academic Press. http://homepage.divms.uiowa.edu/~stroyan/CTLC3rdEd/ProjectsOldCD/estroyan/cd/26/index.htm."
  },
  {
    "objectID": "sinaran-jasad-hitam/Stefan-Boltzmann.html",
    "href": "sinaran-jasad-hitam/Stefan-Boltzmann.html",
    "title": "6  Hukum Stefan–Boltzmann",
    "section": "",
    "text": "Hukum 6.1 (Hukum Stefan-Boltzmann) Jumlah tenaga, \\(E\\), yang dikeluarkan oleh bintang adalah berkadaran dengan suhunya, \\(T\\), \\[\n  E(T) = \\sigma T^4,\n\\]\n\n\n\n\n\n\ndengan maksud bahawa…\n\n\n\n\n\n\n\n\n\n\n\n\n\nsimbol\nmaksud\nnilai\n\n\n\n\n\\(E\\)\ntenaga\npembolehubah bersandar \\(T\\)\n\n\n\\(T\\)\nsuhu bintang\npembolehubah tak bersandar\n\n\n\\(\\sigma\\)\npemalar Stefan–Boltzmann\n\\(5.6704\\times 10^{-8}\\text{W}\\cdot\\text{s}^{-1}\\cdot\\text{K}^{-4}\\)"
  },
  {
    "objectID": "sinaran-jasad-hitam/Stefan-Boltzmann.html#kaitannya-dengan-hukum-planck",
    "href": "sinaran-jasad-hitam/Stefan-Boltzmann.html#kaitannya-dengan-hukum-planck",
    "title": "6  Hukum Stefan–Boltzmann",
    "section": "6.1 Kaitannya Dengan Hukum Planck",
    "text": "6.1 Kaitannya Dengan Hukum Planck\n\nProof. Hukum Stefan–Boltzmann memerihalkan jumlah tenaga yang disinarkan oleh suatu bintang. Hal ini sama seperti mencari luas di bawah lengkung. Maknanya kita perlu kamirkannya terhadap panjang gelombang.\n\n\n\n\n\n\nUsul\n\n\n\n\nLuas bawah lengkung ialah hasil kamiran Hukum Planck terhadap panjang gelombang dari sifar ke infiniti, \\[\nE = \\int_0^\\infty \\frac{8\\pi hc}{\\lambda^5}\\frac{1}{e^{\\frac{hc}{\\lambda k_BT}}-1} \\text{d}\\lambda.\n\\tag{6.1}\\]\nPembolehubah \\(x\\) ditakrifkan sebagai, \\[\nx = \\frac{hc}{\\lambda k_BT},\n\\tag{6.2}\\] maka, \\[\n\\lambda = \\frac{hc}{xk_BT},\n\\tag{6.3}\\] dan, \\[\n\\text{d}\\lambda = \\text{d}x \\frac{hc}{x^2k_BT}.\n\\tag{6.4}\\]\n\n\n\nMenggantikkan pers. 6.2 sehingga pers. 6.4 ke dalam pers. 6.1 akan menghasilkan, \\[\n    E = \\frac{8 \\pi k_B^4 T^4}{h^3c^3}\\int_0^\\infty \\frac{x^3}{e^x-1}\\text{d}x.\n\\tag{6.5}\\] Kamiran tersebut boleh diselesaikan menggunakan petua @ref(thm:mu-thm-03) tanpa perlu selesaikannya menggunakan tangan.\n\n\nPetua 6.1 Kamiran \\(\\frac{x^{(n-1)}}{e^x-1}\\) terhadap \\(x\\) dari sifar ke infititi ialah, \\[\n    \\int_{0}^{\\infty} \\frac{x^{(n-1)}}{e^x - 1}\\text{d}x = \\Gamma(n)\\left(\\frac{1}{1^n}+\\frac{1}{2^n}+\\frac{1}{3^n}+\\dots\\right).\n\\]\n\nDipetik dari (Spiegel, Lipschutz, and Liu 2009): contoh 18.80.\nFungsi gamma \\(\\Gamma(n)\\) dalam petua 6.1 hanyalah merujuk kepada fungsi faktorial \\(\\Gamma(n)=(n-1)!\\). Untuk kes pers. 6.5, \\(n=4\\) maka fungsi gammanya \\(\\Gamma(4)=3!\\). Disebabkan \\(n=4\\), kita akan merujuk petua petua 6.2 untuk menyelesaikan penjumlahan tersebut.\n\n\nPetua 6.2 (Penjumlahan salingan menaik berkuasa 4) \\[\n    \\sum_{k}^{\\infty}\\frac{1}{k^4}=\\left(\\frac{1}{1^4}+\\frac{1}{2^4}+\\frac{1}{3^4}+\\frac{1}{4^4}+\\dots\\right) = \\frac{\\pi^4}{90}.\n\\]\n\nDipetik dari (Spiegel, Lipschutz, and Liu 2009): contoh 21.20.\nMaka, kita akan peroleh, \\[\n    E \\frac{8\\pi k_B^4T^4}{h^3c^3}(3!)\\left(\\frac{\\pi^4}{90}\\right);\n\\tag{6.6}\\] \\[\n    E = \\frac{8\\pi^5 k_B^4T^4}{15h^3c^3}.\n\\tag{6.7}\\]\nDengan membandingkan pers. 6.7 dengan hukum Stefan–Boltzmann, maka kita akan menerka perhubungan ini: \\[\n    \\sigma T^4 \\stackrel{?}{=} \\frac{8\\pi^5 k_B^4}{15h^3c^3}T^4,\n\\] tetapi terkaan ini tidak benar kerana jika kita kira setiap satu pemalar tersebut, kita akan dapati nilainya tidak sama dengan pemalar Stefan–Boltzmann, \\(\\sigma\\), \\[\\begin{align*}\n  \\frac{8\\pi^5 k_B^4}{15h^3c^3} &= 7.5657\\times 10^{-16}\\,\\text{J}\\cdot\\text{m}^{-3}\\cdot\\text{K}^{-4},\\\\\n  \\sigma &= 5.6704\\times 10^{-8}\\,\\text{W}\\cdot\\text{s}^{-1}\\cdot\\text{K}^{-4},\\\\\n  \\frac{8\\pi^5 k_B^4}{15h^3c^3} &\\neq \\sigma.\n\\end{align*}\\]\nApa yang berlaku di sini ialah \\(U\\) dalam persamaan Planck yang kita hasilkan itu merujuk kepada ketumpatan tenaga cahaya berfrekuensi tertentu (Rujuk bahagian ‘Bentuk-Bentuk Lain Persamaan Planck’ untuk keterangan lanjut). Oleh itu, kamirannya, iaitu \\(\\int U \\text{d}\\lambda\\), masih merujuk kepada ketumpatan tenaga cahaya tetapi dijumlahkan untuk semua frekuensi. Sedangkan hukum Stefan–Boltzmann merujuk kepada jumlah tenaga mutlak. Kita perlukan pekali \\(\\frac{c}{4}\\) untuk memperbetulkan keadaan1, \\[\n    E = \\frac{c}{4}\\frac{8\\pi^5 k_B^4}{15h^3c^3}T^4\n\\tag{6.8}\\] Kemudian, kita boleh sahkan bahawa, \\[\n    \\sigma = \\frac{2\\pi^5 k_B^4}{15h^3c^2},\n\\tag{6.9}\\] seperti yang ingin dibuktikan.\n\n\n\n\n\nNave, Carl Rod. 2017. “Radiation Energy Density.” HyperPhysics. http://hyperphysics.phy-astr.gsu.edu/hbase/quantum/raddens.html.\n\n\nSpiegel, Murray R., Seymour Lipschutz, and John Liu. 2009. Schaum’s Outline of Mathematical Handbook of Formulas and Tables. 3rd ed. McGraw-Hill."
  },
  {
    "objectID": "sinaran-jasad-hitam/selingan.html",
    "href": "sinaran-jasad-hitam/selingan.html",
    "title": "7  Bentuk-Bentuk Lain Persamaan Planck",
    "section": "",
    "text": "Note\n\n\n\nBentuk-bentuk berbeza ini diambil dari Webeneger (t.t) yang menurutnya mengambil dari tiga sumber ini:\n\nLowry A. Kirkby. Physik - Der Studienbegleiter. Springer. 2012 (p. 428)\nE. Boeker, R. van Grondelle. Environmental Physics. Wiley. 2011 (p. 9)\nJ. R. Mahan. Radiation Heat Transfer. Wiley. 2002 (ch. 2.16)\n\n\n\nDalam bentuk kesinaran, persamaan Planck ialah \\[\n      L=\\frac{2 hc^2}{\\lambda^5}\\frac{1}{e^{\\frac{hc}{\\lambda k_BT}}-1}.\n  \\]\nDalam bentuk ketumpatan fluks, persamaan Planck ialah \\[\n      M=\\frac{2\\pi hc^2}{\\lambda^5}\\frac{1}{e^{\\frac{hc}{\\lambda k_BT}}-1}.\n  \\]\nDalam bentuk ketumpatan tenaga pula, \\[\n      U=\\frac{8\\pi hc}{\\lambda^5}\\frac{1}{e^{\\frac{hc}{\\lambda k_BT}}-1}.\n  \\]\n\nDari segi pemahaman sinaran jasad hitam dan pentafsiran bentuk graf, ketiga-tiga bentuk ini tiada bezanya. Setiap satunya akan menghasilkan bentuk lengkung yang sama. Perbezaannya hanyalah apabila mencerap nilai-nilai tersebut. Jadi kita tidak perlu risau tentangnya melainkan kita ditugaskan untuk mencerap jasad hitam menggunakan alat tertentu.\nIa juga membawa takrifan tepat yang berbeza. Seperti yang dilihat dalam bahagian ‘Hukum Stefan Boltzmann’ ketika mencari hukum Stefan–Boltzmann, pekali \\(\\frac{c}{4}\\) diperlukan tetapi jika kita bermula dengan menggunakan bentuk ketumpatan fluks, maka pekali tersebut tidak diperlukan.\nSatu-satunya sebab saya menggunakan bentuk ketumpatan tenaga dalam nota ini ialah kerana kuliah saya menggunakan bentuk ini sepenuhnya. Hasilnya, hukum-hukum lain seperti Hukum Taburan Wien dan Hukum Rayleigh–Jeans juga diperoleh dalam bentuk ketumpatan tenaganya. Hukum Sesaran Wien pula tidak merasai perbezaan ini kerana pekali tersebut tidak memainkan peranan apabila ditetapkan \\(\\frac{\\text{d}}{\\text{d}\\lambda}f(\\lambda) = 0\\).\n\n\n\n\nWebeneger, Tobias. t.t. “Different Formulations of Planck’s Law.” Physics In A Nutshell. https://www.physics-in-a-nutshell.com/article/24/different-formulations-of-plancks-law."
  },
  {
    "objectID": "sinaran-jasad-hitam/pemalar-Planck.html",
    "href": "sinaran-jasad-hitam/pemalar-Planck.html",
    "title": "8  Pemalar Planck",
    "section": "",
    "text": "Pemalar Planck ialah pemalar yang menghubungkan frekuensi jasad kuantum dengan tenaganya. Ia merupakan unit terkecil tenaga sepertimana 5 sen ialah duit terkecil fiat Ringgit Malaysia.\nBermula tahun 2019, pemalar ini diangkat agar mempunyai nilai tertakrif. Hal ini bermaksud pemalar Planck tidak ada ketakpastian dan unit seperti kilogram disandarkan pada nilai ini."
  },
  {
    "objectID": "sinaran-jasad-hitam/pemalar-Planck.html#planck-palang",
    "href": "sinaran-jasad-hitam/pemalar-Planck.html#planck-palang",
    "title": "8  Pemalar Planck",
    "section": "8.1 Planck Palang",
    "text": "8.1 Planck Palang\nPemalar Planck ini ada satu saudara yang seringkali digunakan untuk sistem berayun. Memandangkan sistem berayun berkait dengan \\(2\\pi\\) dan lazimnya muncul bersama dengan \\(h\\) untuk konsep kuantum, maka ia disekalikan menjadi simbol baru, \\(\\hbar\\):\n\nTakrif 8.2 (Pemalar Planck Palang) \\[\n    \\hbar = \\frac{h}{2\\pi}\n\\]\n\nPemalar \\(\\hbar\\) ini juga dipanggil ‘pemalar Dirac’ kerana digunakan dalam kaedah pengkuantuman berkanun Dirac."
  },
  {
    "objectID": "eksperimen/kesan-fotoelektrik.html",
    "href": "eksperimen/kesan-fotoelektrik.html",
    "title": "9  Kesan Fotoelektrik",
    "section": "",
    "text": "Kesan fotoelektrik ialah kejadian elektron yang diterujakan apabila disinari cahaya sehingga bebas dari ikatan atomnya. Tenaga yang diterima oleh elektron berkadaran dengan frekuensi cahaya. Hal ini serupa dengan tenaga yang dibawa oleh sekuantum cahaya dalam postulat kuantum Planck.\n\n\n\n\n\n\n\n\n\n\n\nHukum 9.1 (Kesan Fotoelektrik) Tenaga, \\(E\\), yang diterima elektron dari cahaya berfrekuensi \\(f\\) setelah membebaskan diri dari permukaan logam berfungsi kerja \\(\\Phi\\) ialah \\[\n    E = hf - \\Phi\n\\]\n\n\n\n\n\n\ndengan maksud bahawa…\n\n\n\n\n\n\n\n\n\n\n\n\n\nsimbol\nmaksud\nnilai\n\n\n\n\nE\ntenaga kinetik yang diterima elektron\npembolehubah bersandar \\(f\\) dan \\(\\Phi\\)\n\n\n\\(h\\)\npemalar Planck\n\\(6.62607015\\times 10^{-34}\\text{J}\\cdot\\text{s}\\)\n\n\n\\(f\\)\nfrekuensi cahaya\npembolehubah tidak bersandar\n\n\n\\(\\Phi\\)\nfungsi kerja logam\npembolehubah tidak bersandar\n\n\n\n\n\n\n\n\n\n\n\n\n\n\n\nmaksud: Tentang Penghasilan dan Penukaran Cahaya Dari Sudut Pandang Heuristik↩︎"
  },
  {
    "objectID": "schroedinger/index.html",
    "href": "schroedinger/index.html",
    "title": "Persamaan Schrödinger",
    "section": "",
    "text": "Hukum 1 (Persamaan Schrödinger) \n1 Dimensi3 Dimensi\n\n\nPertimbangkan suatu zarah berfungsi gelombang \\(\\Psi(x, t)\\) yang merambat dalam medan keupayaan \\(V(x, t)\\), maka sifat zarah tersebut tertakluk pada persamaan berikut: \\[\n    \\frac{-\\hbar^2}{2m}\\frac{\\partial^2}{\\partial^2 x}\\Psi(x, t) + V(x, t)\\Psi(x, t) = i\\hbar\\frac{\\partial}{\\partial t}\\Psi(x, t)\n\\]\n\n\n\n\n\n\ndengan maksud bahawa…\n\n\n\n\n\n\n\n\n\n\n\n\n\nsimbol\nmaksud\nnilai\n\n\n\n\n\\(\\hbar\\)\npemalar Planck palang\n\\(1.054571817...\\times 10^{−34}\\) J\\(\\cdot\\)s\n\n\n\\(m\\)\njisim zarah\npembolehubah tidak bersandar\n\n\n\\(x\\)\nkedudukan\npembolehubah tidak bersandar\n\n\n\\(t\\)\nmasa\npembolehubah tidak bersandar\n\n\n\\(V(x, t)\\)\nkeupayaan\nfungsi bersandar \\(x\\) dan \\(t\\)\n\n\n\\(\\Psi(x, t)\\)\nfungsi gerlombang\nfungsi bersandar \\(x\\) dan \\(t\\)\n\n\n\n\n\n\n\n\nPertimbangkan suatu zarah berfungsi gelombang \\(\\Psi(r, t)\\) yang merambat dalam medan keupayaan \\(V(r, t)\\), maka sifat zarah tersebut tertakluk pada persamaan berikut: \\[\n    \\frac{-\\hbar^2}{2m}\\nabla^2\\Psi(r, t) + V(r, t)\\Psi(r, t) = i\\hbar\\frac{\\partial}{\\partial t}\\Psi(r, t)\n\\]\n\n\n\n\n\n\ndengan maksud bahawa…\n\n\n\n\n\n\n\n\n\n\n\n\n\nsimbol\nmaksud\nnilai\n\n\n\n\n\\(\\hbar\\)\npemalar Planck palang\n\\(1.054571817...\\times 10^{−34}\\) J\\(\\cdot\\)s\n\n\n\\(m\\)\njisim zarah\npembolehubah tidak bersandar\n\n\n\\(r\\)\nkedudukan dalam 3 dimensi\npembolehubah tidak bersandar\n\n\n\\(t\\)\nmasa\npembolehubah tidak bersandar\n\n\n\\(V(r, t)\\)\nkeupayaan\nfungsi bersandar \\(r\\) dan \\(t\\)\n\n\n\\(\\Psi(r, t)\\)\nfungsi gelombang\nfungsi bersandar \\(r\\) dan \\(t\\)\n\n\n\\(\\nabla^2\\)\noperator Laplace\n\\(\\frac{\\partial^2}{\\partial^2 x} + \\frac{\\partial^2}{\\partial^2 y} + \\frac{\\partial^2}{\\partial^2 z}\\)"
  },
  {
    "objectID": "schroedinger/andaian.html",
    "href": "schroedinger/andaian.html",
    "title": "10  Andaian-Andaian Persamaan Schrödinger",
    "section": "",
    "text": "Bahawa tenaga sistem kuantum mematuhi perhubungan tenaga, \\(E\\), dan frekuensi, \\(f\\) seperti yang digariskan oleh postulat Planck, \\(E=hf=\\hbar\\omega\\); % TODO Hubungkait Planck\nBahawa momentum sistem kuantum mematuhi perhubungan momentum jisim, \\(p\\), dan momentum gelombang, \\(k\\), seperti yang digariskan oleh hipotesis deBroglie, \\(p=hk\\); % TODO De Broglie\nBahawa sistem kuantum mematuhi prinsip keabadian tenaga;\nBahawa fungsi gelombang \\(\\Psi(r,t)\\) bersifat linear; dan % TODO terangkan kelinearan\nBahawa fungsi keupayaan \\(V(r,t)\\) bersandarkan ruang dan masa."
  },
  {
    "objectID": "schroedinger/fungsi-gelombang.html",
    "href": "schroedinger/fungsi-gelombang.html",
    "title": "11  Fungsi Gelombang \\(\\Psi(x)\\)",
    "section": "",
    "text": "Belum Tersedia\n\n\n\nKandungan halaman ini masih belum disediakan. Harap maklum."
  },
  {
    "objectID": "schroedinger/operator.html",
    "href": "schroedinger/operator.html",
    "title": "12  Pembolehcerap Sebagai Operator",
    "section": "",
    "text": "Belum Tersedia\n\n\n\nKandungan halaman ini masih belum disediakan. Harap maklum."
  },
  {
    "objectID": "schroedinger/hamiltonan.html",
    "href": "schroedinger/hamiltonan.html",
    "title": "13  Sekilas Pandang Hamiltonan",
    "section": "",
    "text": "Belum Tersedia\n\n\n\nKandungan halaman ini masih belum disediakan. Harap maklum."
  },
  {
    "objectID": "schroedinger/nilai-jangkaan.html",
    "href": "schroedinger/nilai-jangkaan.html",
    "title": "14  Nilai Jangkaan",
    "section": "",
    "text": "Belum Tersedia\n\n\n\nKandungan halaman ini masih belum disediakan. Harap maklum."
  },
  {
    "objectID": "schroedinger/arus-kebarangkalian.html",
    "href": "schroedinger/arus-kebarangkalian.html",
    "title": "15  Arus Kebarangkalian",
    "section": "",
    "text": "Belum Tersedia\n\n\n\nKandungan halaman ini masih belum disediakan. Harap maklum."
  }
]