# Daftar Istilah {-}

cahaya tampak
: (*visible light*)
: julat spektrum elektromagnet yang boleh dilihat manusia iaitu di antara 380 sehingga 740nm.

cerun
: (*slope*)
: ukuran bagaimana graf menaik atau menurun, iaitu dengan membahagikan perbezaan menegak, $\text{d}y$, terhadap perbezaan mendatar, $\text{d}x$, menjadi $\frac{\text{d}y}{\text{d}x}$.

fizikawan / fizisis / ahli fizik
: (*physicist*)
: seseorang yang berkepakaran dalam bidang Fizik.

frekuensi
: (*frequency*)
: ukuran berkaitan gelombang atau pengayun yang menunjukkan berapa banyak kali sistem tersebut berada dalam fasa tertentu dalam masa sesaat. Unitnya ialah Hz atau s^-1^.

gamma
: (*gamma*)
: huruf Yunani yang melambangkan bunyi /É£/ yang setara dengan 'gh' bahasa Melayu. Huruf besarnya ialah $\Gamma$ manakala huruf kecilnya ialah $\gamma$.

hampagas / ruang vakum
: (*vacuum*)
: ruang unggul yang tidak mempunyai apa-apa jenis benda sekalipun. Ia adalah lakuran perkataan **hampa** dan **gas** yang secara harfiahnya bermaksud kekosongan gas.

kaedah berangka
: (*numerical method*)
: kaedah memperoleh nilai penghampiran menggunakan algoritma tertentu. Lazimnya, kaedah berangka digunakan untuk menilai fungsi-fungsi yang payah dinilai menggunakan kaedah aljabar.

keamatan
: (*intensity*)
: ukuran kecerahan cahaya.

kenisbian / kerelatifan / relativiti
: (*relativity*)
: merujuk kepada teori yang dikemukakan oleh Albert Einstein pada awal abad ke-20. Ia terbahagi kepada dua jenis: teori kenisbian khas dan teori kenisbian am.

kesinaran
: (*radiance*)
: keamatan cahaya dalam satu ruang tertentu.

lembayung
: (*violet*)
: warna ungu kebiruan. Boleh bercampur dengan warna lain untuk membentuk warna baharu seperti merah lembayung (*crimson*, *magenta*) dan lembayung ungu (*royal purple*)

lengkung
: (*curve*)
: mana-mana garis yang selanjar.

malapetaka ultralembayung
: (*ultraviolet catastrophe*)
: permasalahan dalam sinaran jasad hitam yang muncul akibat kiraan Rayleigh&ndash;Jeans. Walaupun tiada malapetaka sebenar yang meragut mana-mana nyawa, nama itu sedap disebut dan selari dengan naluri manusia yang sukakan cerita menarik maka ia melekat dalam lidah para fizikawan.

panjang gelombang
: (*wavelength*)
: panjang dari satu puncak gelombang ke puncak gelombang seterusnya. Lazimnya dilambangkan dengan simbol $\lambda$ dan menggunakan ukuran meter, m.

pemalar / angkatap
: (*constant*)
: nilai yang tetap dan tidak berubah.

pembawah / penyebut
: (*denominator*)
: bahagian bawah pecahan. Dalam pecahan satu per dua, nombor dua ialah pembawahnya.

pengangka / pembilang
: (*numerator*)
: bahagian atas pecahan. Dalam pecahan satu per dua, nombor satu ialah pengangkanya.

pengayun
: (*oscillator*)
: sistem yang berayun, iaitu berpindah-pindah di antara dua keadaan berbeza. Ia tidak semestinya berayun di sekitar suatu pusat. Misalnya, elektron boleh berayun dari dua tahap tenaga berbeza sedangkan tiada pusat nyata yang membahagikan tenaga A dan tenaga B.

postulat
: (*postulat*)
: sesuatu yang diusulkan sebagai permulaan hujah atau perbincangan.

salingan
: (*reciprocal*)
: nilai pecahan yang meletakkan pembolehubahnya sebagai pembawah. Misalnya, dalam salingan $\frac{1}{x}$, pembawahnya ialah $x$ iaitu suatu pembolehubah.

selanjar
: (*continuous*)
: satu set nilai yang berterusan dan tidak mempunyai rongga di antara julat $[x_\text{mula},x_\text{akhir}]$.

sinar gamma / cahaya gamma
: (*gamma ray, gamma radiation*)
: sejenis cahaya yang pendek dan sangat bertenaga. Panjang gelombangnya ialah lebih pendek dari 0.1 nm.

taburan
: (*distribution*)
: fungsi yang mengagihkan jumlah sesuatu dalam domain tertentu.

teorem pemetakan sama / teorem pemetakan sama tenaga
: (*equipartition theorem*)
: teorem yang mengatakan bahawa segala bentuk tenaga dalam sistem haba seimbang akan mempunyai nilai purata tenaga yang sama.

ultralembayung / ultraungu / cahaya ultralembayung / ultraungu
: (*ultraviolet*)
: cahaya yang lebih pendek dari cahaya tampak tetapi lebih panjang dari sinar-X.  Julatnya ialah di antara 10 sehingga 400 nm. Jika ia boleh dilihat, warnanya akan menyerupai warna lembayung, iaitu ungu kebiruan.

