# Malapetaka Ultralembayung

Catatan-catatan sejarah sains menulis bahawa kegiatan kajian dunia kuantum bermula dengan kajian terhadap sinaran yang dipancarkan oleh bintang-bintang. Agak hairan bagaimana butiran-butiran bintang yang bertaburan di langit malam yang hakikatnya sebesar ribuan gunung-ganang itu mampu memberi kita ilham tentang dunia kuantum yang lebih kecil daripada pasir. Cahayalah yang menghubungkan dunia sebesar-besar bintang dengan dunia sekecil-kecil zarah.
Cahayalah juga yang membawa kita meneroka dua dunia baharu fizik yakni dunia kuantum dan dunia kenisbian seolah-olah cahaya ialah penyuluh harapan kepada fizikawan sekalian alam ketika jalan menjadi suram.

<div class="figure">
<img src=".\gambar\ultra\basellaalba.jpg" alt="Pokok lembayung (*Basella alba*)^[Kamus Dewan Perdana (2020)] ataupun nama lainnya remayung atau gendola ialah sejenis pokok menjalar. Salah satu jenisnya mempunyai batang berwarna ungu gelap. Warna lembayung menyerupai warna pokok ini. Karya: [Obsidian Soul](https://commons.wikimedia.org/wiki/File:Basella_rubra.jpg), [CC0 1.0 Dedikasi Domain Awam](https://creativecommons.org/publicdomain/zero/1.0/deed.en)."  />
<p class="caption">(\#fig:unnamed-chunk-1)Pokok lembayung (*Basella alba*)^[Kamus Dewan Perdana (2020)] ataupun nama lainnya remayung atau gendola ialah sejenis pokok menjalar. Salah satu jenisnya mempunyai batang berwarna ungu gelap. Warna lembayung menyerupai warna pokok ini. Karya: [Obsidian Soul](https://commons.wikimedia.org/wiki/File:Basella_rubra.jpg), [CC0 1.0 Dedikasi Domain Awam](https://creativecommons.org/publicdomain/zero/1.0/deed.en).</p>
</div>

## Sinaran Jasad Hitam

Jasad hitam ialah suatu jasad yang akan menyerap semua panjang gelombang cahaya dengan sempurna tanpa pantulan. Jasad ini akan memancarkan juga kesemua panjang gelombang apabila berada dalam keseimbangan haba. Kata kuncinya di sini ialah ia memancarkan kesemua panjang gelombang cahaya daripada sependek-pendek gamma sehinggalah sepanjang-panjang radio. Bintang-bintang di langit memiliki ciri ini.

Cahaya yang dipancarkan oleh bintang-bintang ini membawa bersamanya tenaga. Jumlah tenaga yang dikeluarkan oleh setiap bintang mematuhi Hukum Stefan&ndash;Boltzmann.

\BeginKnitrBlock{definition}\iffalse{-91-72-117-107-117-109-32-83-116-101-102-97-110-38-110-100-97-115-104-59-66-111-108-116-122-109-97-110-110-93-}\fi{}<div class="definition"><span class="definition" id="def:mu-def-01"><strong>(\#def:mu-def-01)  \iffalse (Hukum Stefan&ndash;Boltzmann) \fi{} </strong></span>Jumlah tenaga, $E$, yang dikeluarkan oleh bintang adalah berkadaran dengan suhunya, $T$,
\begin{equation}
  E = \sigma T^4,
\end{equation}
dengan maksud bahawa,
\begin{equation*}
\begin{split}
	E & = \text{tenaga},\\
	T & = \text{suhu bintang},\\
	\sigma & = \text{pemalar Stefan--Boltzmann,}\\
	& = 5.6704\times 10^{-8}\text{W}\cdot\text{s}^{-1}\cdot\text{K}^{-4}.\\
\end{split}
\end{equation*}</div>\EndKnitrBlock{definition}

Tenaga yang diperihalkan dalam Hukum Stefan&ndash;Boltzmann ini adalah jumlah tenaga yang dibawa oleh semua frekuensi cahaya. Ada sebahagian cahaya yang  bersinar lebih kuat berbanding cahaya yang lain. Lazimnya, cahaya yang panjang (seperti radio) dan cahaya yang pendek (seperti sinaran gamma) tidak dipancarkan dengan banyak. Kebanyakan cahaya yang disinarkan oleh setiap satu jasad berada di antara dua nilai yang disebutkan itu.

<div class="figure" style="text-align: center">
<img src=".\gambar\ultra\jasadhitam.jpg" alt="Graf keamatan cahaya melawan panjang gelombang yang dipancarkan suatu bintang." width="600px" />
<p class="caption">(\#fig:mu-jasad)Graf keamatan cahaya melawan panjang gelombang yang dipancarkan suatu bintang.</p>
</div>

Rajah \@ref(fig:mu-jasad) menunjukkan taburan cahaya yang dipancarkan oleh sesuatu bintang mengikut panjang gelombang cahaya. Puncak lengkung itu menunjukkan cahaya mana yang paling banyak dikeluarkan. Puncak itu semakin menghampiri kiri jika suhu bintang semakin panas.

Hal ini yang menentukan warna bintang tersebut. Jika bintangnya panas, maka puncak lengkungnya akan ke arah warna biru. Jika bintangnya sejuk, maka puncak lengkungnya akan ke arah warna merah. Kita boleh lihat perbezaan warna ini dengan mata kasar jika kita teliti. Puncak graf tersebut mematuhi Hukum Sesaran Wien.

<div class="figure" style="text-align: center">
<img src=".\gambar\ultra\belantik.jpg" alt="Buruj Belantik. Bintang Betelguese (kiri atas) berwarna merah manakala bintang Rigel (kanan bawah) berwarna biru. Dari sini kita boleh simpulkan bahawa bintang Rigel lebih panas berbanding bintang Betelguese. Karya: [Mouser](https://commons.wikimedia.org/wiki/File:Orion_3008_huge.jpg), CC BY--SA 3.0." height="500px" />
<p class="caption">(\#fig:mu-belantik)Buruj Belantik. Bintang Betelguese (kiri atas) berwarna merah manakala bintang Rigel (kanan bawah) berwarna biru. Dari sini kita boleh simpulkan bahawa bintang Rigel lebih panas berbanding bintang Betelguese. Karya: [Mouser](https://commons.wikimedia.org/wiki/File:Orion_3008_huge.jpg), CC BY--SA 3.0.</p>
</div>

\BeginKnitrBlock{definition}\iffalse{-91-72-117-107-117-109-32-83-101-115-97-114-97-110-32-87-105-101-110-93-}\fi{}<div class="definition"><span class="definition" id="def:mu-def-02"><strong>(\#def:mu-def-02)  \iffalse (Hukum Sesaran Wien) \fi{} </strong></span>Panjang gelombang puncak sinaran jasad hitam, $\lambda_p$, adalah berkadaran songsang dengan suhu bintang tersebut, $T$,
\begin{equation}
	\lambda_p = \frac{W}{T},
\end{equation}
dengan maksud bahawa,\margintext{\protect\vspace{-1.5cm}Hukum Sesaran Wien}
\begin{equation*}
\begin{split}
	\lambda_p & = \text{panjang gelombang puncak,} \\
	T & = \text{suhu jasad hitam,} \\
	W & = \text{pemalar Wien,} \\
	& = 2.8978\times 10^{-3}\text{m}\cdot\text{K}.\\
\end{split}
\end{equation*}</div>\EndKnitrBlock{definition}

Pemerihalan jumlah tenaga dan nilai tenaga puncak itu cukup mantap. Namun, pencarian ahli fizik belum selesai kerana mereka ingin tahu persamaan apakah yang boleh menghasilkan graf tersebut, bukan sekadar jumlah tenaga atau puncaknya sahaja.

Hukum Stefann&ndash;Boltzmann hanya mampu menerangkan jumlah tenaga bintang. Hukum Wien pula hanya menyatakan di mana letaknya puncak graf tersebut. Kedua-duanya tidak mampu menerangkan lengkungan graf tersebut.

## Cubaan Wein, Rayleigh dan Jeans

Pada tahun 1897, seorang fizikawan Jerman bernama Wilhelm Wien cuba menyelesaikan masalah ini dengan membina persamaan sinaran jasad hitam berdasarkan pengetahuan keelektromagnetan sedia ada. Persamaan beliau dikenali sebagai Hukum Taburan Wien. Namun, persamaan beliau hanya mampu meramalkan tenaga untuk cahaya-cahaya pendek dan ia tidak meramalkan dengan tepat untuk cahaya-cahaya panjang. Oleh itu, ia juga dikenali sebagai Penghampiran Wien.

\BeginKnitrBlock{definition}\iffalse{-91-72-117-107-117-109-32-84-97-98-117-114-97-110-32-87-105-101-110-32-47-32-80-101-110-103-104-97-109-112-105-114-97-110-32-87-105-101-110-93-}\fi{}<div class="definition"><span class="definition" id="def:mu-def-03"><strong>(\#def:mu-def-03)  \iffalse (Hukum Taburan Wien / Penghampiran Wien) \fi{} </strong></span>Ketumpatan tenaga cahaya, $U$ adalah berkadaran eksponensial dengan suhu dan panjang gelombang, $\text{exp}\Big\{-\frac{1}{\lambda T}\Big\}$, dan berkadaran songsang dengan suhu berkuasa lima, $\lambda^5$, 
\begin{equation}
U(\lambda,T) = \frac{ae^{-\frac{b}{\lambda T}}}{\lambda^5},
\end{equation}
dengan maksud bahawa,
\begin{equation*}
\begin{split}
U(\lambda,T) & = \text{ketumpatan tenaga cahaya},\\
\lambda & = \text{panjang gelombang cahaya},\\
T & = \text{suhu bintang},\\
a,b & = \text{pemalar}.\\
\end{split}
\end{equation*}</div>\EndKnitrBlock{definition}

Pada sekitar tahun 1900-an, ahli fizik Lord Rayleigh dan James Jeans mengemukakan persamaan mereka yang disangka boleh menyelesaikan masalah ini. Mereka menganggap bahawa jasad hitam itu terdiri daripada pengayun-pengayun klasik. Hasilnya, persamaan Rayleigh&ndash;Jeans hanya mampu meramalkan tenaga untuk cahaya-cahaya panjang sahaja.

\BeginKnitrBlock{definition}\iffalse{-91-72-117-107-117-109-32-82-97-121-108-101-105-103-104-38-110-100-97-115-104-59-74-101-97-110-115-93-}\fi{}<div class="definition"><span class="definition" id="def:mu-def-04"><strong>(\#def:mu-def-04)  \iffalse (Hukum Rayleigh&ndash;Jeans) \fi{} </strong></span>Ketumpatan tenaga cahaya, $U$, adalah berkadaran terus dengan suhu bintang $T$ dan berkadaran songsang dengan panjang gelombang cahaya kuasa empat, $\lambda^4$,
\begin{equation}
U\left(\lambda,T\right) = 8\pi\frac{k_BT}{\lambda^4},
\end{equation}
dengan maksud bahawa,\margintext{\protect\vspace{-1.6cm}Hukum Rayleigh--Jeans}
\begin{equation*}
\begin{split}
U & = \text{ketumpatan tenaga cahaya},\\
k_B & = \text{pemalar Boltzmann},\\
&= 1.380649\times 10^{-23} \text{J}\cdot\text{K}^{-1},\\
\lambda & = \text{panjang gelombang cahaya},\\
T & = \text{suhu bintang}.\\
\end{split}
\end{equation*}</div>\EndKnitrBlock{definition}

\BeginKnitrBlock{proof}\iffalse{-91-75-97-101-100-97-104-32-77-101-109-112-101-114-111-108-101-104-32-80-101-114-115-97-109-97-97-110-32-82-97-121-108-101-105-103-104-38-110-100-97-115-104-59-74-101-97-110-115-93-}\fi{}<div class="proof">\iffalse{} <span class="proof"><em>BUKTI</em> (Kaedah Memperoleh Persamaan Rayleigh&ndash;Jeans) </span>  \fi{}Bagi memperoleh persamaan Rayleigh&ndash;Jeans (Hukum \@ref(def:mu-def-01)), kita akan bermula dengan menakrif jumlah tenaga yang dimiliki oleh setiap pengayun serta menakrifkan jumlah pengayun.

**USUL 1**: Pengayun-pengayun Rayleigh&ndash;Jeans mematuhi teorem pemetakan sama, iaitu semua bentuk tenaga akan memiliki jumlah purata yang sama. Sistem pengayun Rayleigh&ndash;Jeans memiliki dua bentuk tenaga iaitu tenaga kinetik, $E_k$, dan tenaga upaya, $E_v$ dan masing-masing mempunyai nilai $\frac{1}{2}{k_BT}$,
$$E_k = E_v = \frac{1}{2}{k_BT}.$$

Maka, tenaga setiap pengayun tersebut ialah $k_BT$,
\begin{equation}
\sum E = E_k + E_v = \frac{1}{2}{k_BT} + \frac{1}{2}{k_BT} =k_BT (\#eq:mu-0)
\end{equation}

**USUL 2**: Ketumpatan pengayun ialah berkadaran dengan frekuensi kuasa dua $f^2$,
\begin{equation}
n(f) = \frac{8\pi f^2}{c^3}.(\#eq:mu-1)
\end{equation}
Nilai $n(f)$ ini dikenali sebagai nilai Jeans.

Oleh itu, tenaga yang dibawa oleh setiap frekuensi cahaya, $U\left(\lambda,T\right)$, boleh diperoleh sebagai hasil darab nilai Jeans (pers. \@ref(eq:mu-1)) dengan tenaga pengayun (pers. \@ref(eq:mu-0)),
\begin{equation}
U\left(\lambda,T\right) = n\left(f\right)k_BT.
(\#eq:mu-2)
\end{equation}

Persamaan Rayleigh&ndash;Jeans (Hukum \@ref(def:mu-def-01)) memerihalkan tenaga cahaya dalam bentuk panjang gelombang $\lambda$, maka nilai Jeans tersebut perlu diterjemahkan dalam bentuk panjang gelombang. Hal ini mudah kerana kita tahu hubungan antara frekuensi dan panjang gelombang ialah,
\begin{equation}
f = \frac{c}{\lambda},(\#eq:mu-3)
\end{equation}
dan kita lakukan pembezaan siap-siap,
\begin{equation}
\frac{\text{d}f}{\text{d}\lambda} = \frac{-c}{\lambda^2}.
(\#eq:mu-3a)
\end{equation}

Fungsi nilai Jeans pula boleh ditukar menggunakan perhubungan ini,
\begin{equation}
n\left(\lambda\right) = n(f)\left|\frac{\text{d}{f}}{\text{d}{\lambda}}\right|.
(\#eq:mu-4)
\end{equation}
Fungsi pembezaan $\frac{\text{d}{f}}{\text{d}{\lambda}}$ dimutlakkan sebab nilai Jeans ialah jumlah pengayun. Jumlah benda fizikal tidak boleh berada dalam julat negatif.

Dengan memasukkan pers. \@ref(eq:mu-1) dan pers. \@ref(eq:mu-3a) ke dalam pers. \@ref(eq:mu-4),
\begin{equation}
n(\lambda) = \left(\frac{8\pi f^2}{c^3}\right)\left|\frac{-c}{\lambda^2}\right|.
  (\#eq:mu-5)
\end{equation}
Kemudian, pembolehubah $f$ perlu diganti dengan perkaitan dalam pers. \@ref(eq:mu-3),
\begin{equation}
n(\lambda) = \left(\frac{8\pi}{c^3}\left(\frac{c}{\lambda}\right)^2\right)\left|\frac{-c}{\lambda^2}\right|.
  (\#eq:mu-6)
\end{equation}
Maka, nilai $n(\lambda)$ ialah,
\begin{equation}
n\left(\lambda\right) = \frac{8\pi}{\lambda^4}.
(\#eq:mu-7)
\end{equation}

Maka, langkah terakhir kita ialah dengan menggunakan pers. \@ref(eq:mu-7) untuk menyelesaikan pers. \@ref(eq:mu-2) di awal kaedah ini tadi,
\begin{equation}
U\left(\lambda,T\right) = 8\pi\frac{k_BT}{\lambda^4}.
\end{equation}
Inilah persamaan Rayleigh&ndash;Jeans yang ingin diperolehi.</div>\EndKnitrBlock{proof}

Hasil daripada persamaan Rayleigh&ndash;Jeans ialah suatu graf yang menghampiri sifar untuk panjang gelombang yang panjang, tetapi akan menghampiri infiniti untuk panjang gelombang pendek. Hakikat ini nyata bagi yang celik Matematik kerana persamaan Rayleigh&ndash;Jeans ialah suatu fungsi salingan, $\frac{1}{x}$, berkuasa 4.

Maknanya, menurut persamaan ini, bintang akan memancarkan cahaya berpanjang gelombang pendek dengan tenaga yang tidak terhingga! Perkara ini adalah mustahil kerana ia melanggar hukum keabadian tenaga seolah-olah jisim yang terbatas boleh menghasilkan tenaga yang tidak terbatas.

Kejadian ini lazimnya diberi nama "Malapetaka Ultralembayung" kerana sifat gelombang ultralembayung yang pendek panjang gelombangnya. Walaupun tiada malapetaka sebenar yang meragut mana-mana nyawa, nama itu sedap disebut dan selari dengan naluri manusia yang sukakan cerita menarik maka ia melekat dalam lidah para fizikawan.

<div class="figure" style="text-align: center">
<img src=".\gambar\ultra\Rayleigh.png" alt="Persamaan Rayleigh&amp;ndash;Jeans meramalkan tenaga tidak terhingga untuk cahaya-cahaya pendek. Hal ini tidak masuk akal." width="500px" />
<p class="caption">(\#fig:unnamed-chunk-3)Persamaan Rayleigh&ndash;Jeans meramalkan tenaga tidak terhingga untuk cahaya-cahaya pendek. Hal ini tidak masuk akal.</p>
</div>

## Postulat Planck Tentang Sekuantum Tenaga

Penyelesaian kepada masalah ini diberikan oleh Max Planck dengan dua postulat yang dibawanya. Postulat-postulat ini mengandaikan bahawa cahaya bukanlah selanjar seperti gelombang tetapi seperti berketul-ketul seperti zarah. Ternyata, persamaan yang muncul dari postulat ini menghasilkan graf yang selari dengan hasil cerapan.

**POSTULAT 1**: Tenaga, $\varepsilon$, yang dipancarkan oleh pengayun-pengayun dalam jasad hitam itu bergantung kepada frekuensi cahaya, $f$,
$$\varepsilon = hf.$$
($h$ ialah pemalar)

**POSTULAT 2**: Tenaga, $\varepsilon_n$, yang dipancarkan oleh pengayun-pengayun dalam jasad hitam mempunyai tahap tenaga berhasil darab integer, $$\varepsilon_n = n\varepsilon,$$
$$n=1,2,3,\cdots$$

Adapun begitu, perkara ini bertentangan dengan pandangan ahli fizik tentang cahaya yang dipegang pada zaman itu. Selama ini, cahaya dipandang sebagai suatu gelombang selanjar yang selari dengan persamaan Maxwell. Postulat yang diusulkan itu menatijahkan bahawa cahaya itu sifatnya berketul-ketul. Satu ketul cahaya inilah yang disebut satu kuantum cahaya.

Max Planck sendiri menolak postulat yang dikemukakannya. Postulat tersebut hanyalah cubaannya sahaja dan mendapati ia selari dengan hasil cerapan. Baginya, ia adalah ralat dalam dunia Matematik dan ia akan dapat diperbetulkan di kemudian hari.

Namun begitu, dua postulat ini kekal sehingga hari ini setelah banyak ujikaji lain mengesahkannya. Fizikawan mendapati cahaya mempunyai kedua-dua sifat gelombang dan zarah. Pemilikan dua sifat ini dipanggil kedualan gelombang&ndash;zarah dan sifat ini adalah asas kepada Mekanik Kuantum. Pemalar $h$ itu kini dikenali sebagai Pemalar Planck.

\BeginKnitrBlock{definition}\iffalse{-91-72-117-107-117-109-32-80-108-97-110-99-107-93-}\fi{}<div class="definition"><span class="definition" id="def:mu-def-05"><strong>(\#def:mu-def-05)  \iffalse (Hukum Planck) \fi{} </strong></span>Ketumpatan tenaga cahaya, $U$, adalah berkadaran songsang terhadap panjang gelombang kuasa 5, $\lambda^5$, dan berkadaran songsang terhadap eksponen $\lambda T$ tolak satu, $\text{exp}\Big\{\frac{1}{\lambda T}\Big\} - 1$,
\begin{equation}
U(\lambda, T)=\frac{8\pi hc}{\lambda^5}\frac{1}{e^{\frac{hc}{\lambda k_BT}}-1}
\end{equation}
dengan maksud bahawa,\margintext{\protect\vspace{-1.7cm}Hukum Planck}
\begin{equation*}
\begin{split}
U(\lambda, T) & = \text{ketumpatan tenaga},\\
\lambda & = \text{panjang gelombang cahaya},\\
T & = \text{suhu bintang},\\
h & = \text{pemalar Planck},\\
& = 6.62607015\times 10^{-34}\text{J}\cdot\text{s},\\
c & = \text{kelajuan cahaya},\\
& = 2.99792458\times 10^8 \text{m}\cdot\text{s}^{-1},\\
k_B & = \text{pemalar Boltzmann},\\
& = 1.380649\times 10^{-23} \text{J}\cdot\text{K}^{-1}.\\
\end{split}
\end{equation*}</div>\EndKnitrBlock{definition}

<div class="proof"> (Kaedah Memperoleh Persamaan Planck)
Bagi memperoleh persamaan Planck (Hukum \@ref(def:mu-def-05)), kita akan bermula dengan menakrif jumlah tenaga yang dimiliki oleh setiap pengayun serta menakrifkan jumlah pengayunnya.

**USUL 1**: Pengayun-pengayun Planck mempunyai tenaga, $\varepsilon_n$, yang berkadaran terus terhadap frekuensi, $f$, dan berpekali integer, $n$, seperti yang dijelaskan dalam dua postulat Planck,
\begin{equation}
\varepsilon_n = nhf
(\#eq:mu-10)
\end{equation}

**USUL 2**: Jumlah pengayun dalam jasad hitam mematuhi taburan Maxwell&ndash;Boltzmann,
\begin{equation}
N(n)= N_0\exp\Big\{\frac{-\varepsilon_n}{k_BT}\Big\},
(\#eq:mu-11)
\end{equation}
dengan maksud bahawa,
\begin{equation*}
\begin{split}
N(n) &= \text{jumlah pengayun yang mempunyai tenaga $\varepsilon_n$},\\
N_0 &= \text{sejenis pemalar}\\
\varepsilon_n &= nhf\\
k_B &= \text{pemalar Boltzmann}.
\end{split}
\end{equation*}
Tatatanda $\text{exp}\Big\{\frac{-\varepsilon_n}{k_BT}\Big\}$ digunakan untuk menggantikan $e^{\frac{-\varepsilon_n}{k_BT}}$ supaya pecahan dalam kuasa eksponen itu lebih jelas kelihatan tetapi kedua-duanya mempunyai maksud yang sama.

Oleh itu, purata tenaga, $\overline{\varepsilon}$, yang dipancarkan oleh jasad hitam boleh diungkapkan sebagai hasil jumlah tenaga yang dibawa oleh semua pengayun, $N(n)\varepsilon_n$, dibahagikan dengan jumlah pengayun, $N(n)$,
\begin{equation}
\overline{\varepsilon} = \frac{\sum_{n=0}^{\infty}N(n)\varepsilon_n}{\sum_{n=0}^{\infty}N(n)}.
(\#eq:mu-12)
\end{equation}

Perhatikan bagaimana penjumlahan ini dilaksanakan. Purata tenaga tersebut dijumlahkan menggunakan penjumlahan ($\sum$) dan bukannya pengamiran ($\int$). Cuba ingat semula kelas kalkulus tentang makna pengamiran serta perbezaannya dengan penjumlahan. 

Pengamiran hanya sah digunakan sekiranya tiada rongga dalam nilai $n$. Maksudnya, semua nilai dalam julat $[n_1, n_2]$ mempunyai makna. Sifat ketiadaan rongga ini disebut sebagai sifat selajar.

Sebaliknya, penjumlahan hanya sah digunakan sekiranya terdapat rongga dalam nilai $n$. Maksudnya, nilai pertama dan nilai kedua dipisahkan oleh satu nilai tertentu, katakanlah $\Delta n$. Dalam kes ini, $n=1$ dan $n=2$ dipisahkan oleh $\Delta n = 1$. Natijahnya, nilai perantara seperti $n=0.5$ tiada makna dalam penjumlahan ini. Sifat set nilai yang berongga ini disebut sebagai sifat diskret.

Penggunaan penjumlahan dalam pers. \@ref(eq:mu-12) menonjolkan lagi sifat kediskretan cahaya yang kita sebut berketul-ketul tadi. Ia selari dengan postulat keduanya yang mengatakan bahawa pekali $n$ ialah nilai integer.

Pers. \@ref(eq:mu-12) boleh dikembangkan mengikut takrif nilai $N(n)$ dan $\varepsilon_n$ yang diberikan sebelum ini,
\begin{equation}
\overline{\varepsilon} = \frac{\sum N_0\exp\Big\{\frac{-nhf}{k_BT}\Big\} nhf}{\sum N_0\exp\Big\{\frac{-nhf}{k_BT}\Big\}}.
(\#eq:mu-13)
\end{equation}

Pekali $N_0$ dan $hf$ pula boleh difaktorkan keluar kerana malar dalam hal penjumlahan ini. Kemudian, $N_0$ di atas dan di bawah boleh dipotong. Pemalar $\frac{-hf}{k_BT}$ dalam $\exp\Big\{\frac{-nhf}{k_BT}\Big\}$ akan digantikan dengan $k$. Pers. \@ref(eq:mu-12) kini adalah,
$$\overline{\varepsilon} = hf\frac{\sum n e^{nk}}{\sum e^{nk}}$$
Apabila dikembangkan penjumlahannya, kita akan dapat,
\begin{equation}
\overline{\varepsilon} = hf\lim_{N\to\infty}\frac{(0)e^{0k} + (1)e^{1k} + (2)e^{2k} + (3)e^{3k}+\dots+Ne^{Nk}}{e^{0k}+e^{1k}+e^{2k}+e^{3k}+\dots+e^{Nk}}.
(\#eq:mu-14)
\end{equation}

Mari kita perhatikan setiap satu sebutan dalam pecahan tersebut. Untuk nilai pengangka, sebutan pertamanya ialah sifar maka hanya tinggal sebutan berpekali integer sahaja. Kemudian kita dapati setiap satu sebutan di bahagian atas tersebut mengongsi sebutan sepunya, iaitu $e^k$. Maka, nilai pengangka tersebut akan menjadi $$\lim_{N\to\infty}e^k(1+2e^k+3e^{2k}+\cdots+Ne^{(N-1)k}).$$
Untuk nilai pembawah pula, sebutan pertamanya ialah $e^{0k}=e^0=1$ dan sebutan-sebutan lain tidak mengalami perubahan.

Ini persamaan baharu kita,
\begin{equation}
\overline{\varepsilon} = hfe^k \lim_{N\to\infty} \frac{1+2e^k+3e^{2k}+\dots+Ne^{(N-1)k}}{1+e^k+e^{2k}+e^{3k}+\dots+x^{Nk}}
(\#eq:mu-15)
\end{equation}

Pers. \@ref(eq:mu-15) menonjolkan dua jenis siri, iaitu siri geometri yang menjadi nilai pembawah pecahan tersebut, dan pembezaan siri geometri yang menjadi nilai pengangkanya.

\BeginKnitrBlock{theorem}\iffalse{-91-83-105-114-105-32-71-101-111-109-101-116-114-105-93-}\fi{}<div class="theorem"><span class="theorem" id="thm:mu-thm-01"><strong>(\#thm:mu-thm-01)  \iffalse (Siri Geometri) \fi{} </strong></span>Jika $x$ dalam $a + ax + ax^2 + ax^3 + \cdots + ax^N$ mempunyai ciri $-1<x<1$ dan $N\to\infty$, maka siri geometrinya adalah,
$$\lim_{N\to\infty}\sum_{n=0}^N ax^n = a\frac{1}{1-x}.$$
[Dipetik dari @spiegel2009, contoh 21.5]</div>\EndKnitrBlock{theorem}
\BeginKnitrBlock{theorem}\iffalse{-91-80-101-109-98-101-122-97-97-110-32-83-105-114-105-32-71-101-111-109-101-116-114-105-93-}\fi{}<div class="theorem"><span class="theorem" id="thm:mu-thm-02"><strong>(\#thm:mu-thm-02)  \iffalse (Pembezaan Siri Geometri) \fi{} </strong></span>Pembezaan siri geometri terhadap $x$ adalah
$$\frac{\text{d}}{\text{d}x}\sum_{n=0}^{N}ax^n = \sum_{n=0}^{N} anx^{n-1},$$
dengan jumlahnya ialah
$$\lim_{N\to\infty}\sum_{n=0}^{N} anx^{n-1} = a\frac{1}{(1-x)^2}.$$
[Dipetik dari @Mayer2006, contoh 12.18]</div>\EndKnitrBlock{theorem}
Nilai $e^{nk}$ dalam pers. \@ref(eq:mu-15) menepati syarat petua \@ref(thm:mu-thm-01) dan \@ref(thm:mu-thm-02) kerana $-1<e^{nk}<1$. Maka, kedua-dua petua ini boleh digunakan. Ganti sahaja $a=1$ dan $x=e^k$. Lalu, kita akan peroleh,
\begin{equation}
\overline{\varepsilon} = hfe^k\frac{(1-e^k)^{1}}{(1-e^k)^{2}},
(\#eq:mu-16)
\end{equation}
yang setara dengan,
\begin{equation}
\overline\varepsilon= hf\frac{1}{\frac{1}{e^k}-1}.
(\#eq:mu-17)
\end{equation}
Disebabkan $k$ ialah $\frac{-hf}{k_BT}$, maka $\frac{1}{e^k} = e^{\frac{hf}{k_BT}}$.

**USUL 3**: Ketumpatan pengayun Planck mematuhi Nilai Jeans,
\begin{equation}
n(f) = \frac{8\pi f^2}{c^3}.(\#eq:mu-18)
\end{equation}

Ketumpatan tenaga, $U$ ialah hasil darab nilai Jeans dan pers. \@ref(eq:mu-17),
\begin{equation}
U = n(f)\overline{\varepsilon} = \frac{8\pi f^2}{c^3}\frac{hf}{e^{\frac{hf}{k_BT}}-1}
(\#eq:mu-19)
\end{equation}
Menggunakan kaedah yang serupa dalam pers. \@ref(eq:mu-4) sehingga pers.\@ref(eq:mu-7) untuk menukarkan bentuk frekuensi menjadi bentuk panjang gelombang, kita akan peroleh persamaan Planck:
\begin{equation}
U=\frac{8\pi hc}{\lambda^5}\frac{1}{e^{\frac{hc}{\lambda k_BT}}-1}
\end{equation}
</div>

## Kesinambungan Persamaan Planck dengan Usaha Sebelumnya
Meskipun hanya usaha Planck sahaja yang mampu menerangkan lengkung jasad hitam secara menyeluruh, usaha-usaha sebelumnya hanya mampu menerangkan sebahagian sahaja daripada lengkung tersebut. Jika begitu, maknanya persamaan Planck boleh diubah agar menyerupai persamaan-persamaan ini dengan meletakkan syarat-syarat tertentu.

Ada empat hukum yang dibangunkan sebelum Max Planck. Yang pertama ialah hukum Stefan&ndash;Boltzmann (Hukum \@ref(def:mu-def-01)) yang menerangkan jumlah tenaga yang disinarkan oleh bintang. Yang kedua ialah hukum sesaran Wien (Hukum \@ref(def:mu-def-02)) yang menerangkan puncak lengkung. Yang ketiga ialah hukum taburan Wien (Hukum \@ref(def:mu-def-03)) yang menerangkan lengkung jasad hitam pada panjang gelombang pendek. Yang keempat ialah hukum Rayleigh&ndash;Jeans (Hukum \@ref(def:mu-def-04)) yang menerangkan lengkung jasad hitam pada panjang gelombang panjang.

Kita akan cuba memperoleh setiap satu daripadanya menggunakan Hukum Planck mengikut turutan tersebut.

### Kaedah Memperoleh Hukum Stefan&ndash;Boltzmann Daripada Hukum Planck {#sec:mu-4-1}
Hukum Stefan&ndash;Boltzmann memerihalkan jumlah tenaga yang disinarkan oleh suatu bintang. Hal ini sama seperti mencari luas di bawah lengkung. Maknanya kita perlu kamirkannya terhadap panjang gelombang.

**USUL 1**: Luas bawah lengkung ialah hasil kamiran Hukum Planck terhadap panjang gelombang dari sifar ke infiniti,
\begin{equation}
E = \int_0^\infty \frac{8\pi hc}{\lambda^5}\frac{1}{e^{\frac{hc}{\lambda k_BT}}-1} \text{d}\lambda.
(\#eq:mu-20)
\end{equation}

**USUL 2**: Pembolehubah $x$ ditakrifkan sebagai,
\begin{equation}
x = \frac{hc}{\lambda k_BT},
(\#eq:mu-21)
\end{equation}
maka,
\begin{equation}
\lambda = \frac{hc}{xk_BT},
(\#eq:mu-22)
\end{equation}
dan,
\begin{equation}
\text{d}\lambda = \text{d}x \frac{hc}{x^2k_BT}.
(\#eq:mu-23)
\end{equation}

Menggantikkan pers. \@ref(eq:mu-21) sehingga pers. \@ref(eq:mu-23) ke dalam pers. \@ref(eq:mu-20) akan menghasilkan persamaan ini,
\begin{equation}
E = \frac{8 \pi k_B^4 T^4}{h^3c^3}\int_0^\infty \frac{x^3}{e^x-1}\text{d}x.
(\#eq:mu-24)
\end{equation}

Kamiran tersebut boleh diselesaikan menggunakan petua \@ref(thm:mu-thm-03) tanpa perlu selesaikannya menggunakan tangan.
\BeginKnitrBlock{theorem}\iffalse{-91-75-97-109-105-114-97-110-32-107-104-117-115-117-115-93-}\fi{}<div class="theorem"><span class="theorem" id="thm:mu-thm-03"><strong>(\#thm:mu-thm-03)  \iffalse (Kamiran khusus) \fi{} </strong></span>Kamiran $\frac{x^{(n-1)}}{e^x-1}$ terhadap $x$ dari sifar ke infititi ialah,
$$\int_{0}^{\infty} \frac{x^{(n-1)}}{e^x - 1}\text{d}x = \Gamma(n)\left(\frac{1}{1^n}+\frac{1}{2^n}+\frac{1}{3^n}+\dots\right).$$
[Dipetik dari @spiegel2009, contoh 18.80]</div>\EndKnitrBlock{theorem}

Fungsi gamma $\Gamma(n)$ hanyalah merujuk kepada fungsi faktorial $\Gamma(n)=(n-1)!$. Untuk kes pers. \@ref(eq:mu-24), $n=4$ maka fungsi gammanya $\Gamma(4)=3!$. Disebabkan $n=4$, kita akan merujuk petua \@ref(thm:mu-thm-04) untuk menyelesaikan penjumlahan tersebut.

\BeginKnitrBlock{theorem}\iffalse{-91-80-101-110-106-117-109-108-97-104-97-110-32-107-104-117-115-117-115-93-}\fi{}<div class="theorem"><span class="theorem" id="thm:mu-thm-04"><strong>(\#thm:mu-thm-04)  \iffalse (Penjumlahan khusus) \fi{} </strong></span>Penjumlahan salingan menaik berkuasa 4 ialah
$$\sum_{k}^{\infty}\frac{1}{k^4}=\left(\frac{1}{1^4}+\frac{1}{2^4}+\frac{1}{3^4}+\frac{1}{4^4}+\dots\right) = \frac{\pi^4}{90}.$$
[Dipetik dari @spiegel2009, contoh 21.20]</div>\EndKnitrBlock{theorem}

Maka, kita akan peroleh,
\begin{align}
E &= \frac{8\pi k_B^4T^4}{h^3c^3}(3!)\left(\frac{\pi^4}{90}\right) \nonumber\\
 & = \frac{8\pi^5 k_B^4T^4}{15h^3c^3}.
 (\#eq:mu-25)
\end{align}

Dengan membandingkan pers. \@ref(eq:mu-25) dengan hukum Stefan&ndash;Boltzmann, maka kita menerka perhubungan ini,
$$\sigma T^4 \stackrel{?}{=} \frac{8\pi^5 k_B^4}{15h^3c^3}T^4,$$
tetapi terkaan ini tidak benar kerana jika kita kira setiap satu pemalar tersebut, kita akan dapati nilainya tidak sama dengan pemalar Stefan&ndash;Boltzmann, $\sigma$,
\begin{align*}
  \frac{8\pi^5 k_B^4}{15h^3c^3} &= 7.5657\times 10^{-16}\,\text{J}\cdot\text{m}^{-3}\cdot\text{K}^{-4},\\
  \sigma &= 5.6704\times 10^{-8}\,\text{W}\cdot\text{s}^{-1}\cdot\text{K}^{-4},\\
  \frac{8\pi^5 k_B^4}{15h^3c^3} &\neq \sigma.
\end{align*}

Apa yang berlaku di sini ialah $U$ dalam persamaan Planck yang kita hasilkan itu merujuk kepada ketumpatan tenaga cahaya berfrekuensi tertentu (Rujuk bahagian \@ref(sec:mu-5) untuk keterangan lanjut). Oleh itu, kamirannya, $\int U \text{d}\lambda$, itu masih merujuk kepada ketumpatan tenaga tetapi mengambil kira semua frekuensi cahaya. Sedangkan hukum Stefan&ndash;Boltzmann merujuk kepada jumlah tenaga mutlak. Kita perlukan pekali $\frac{c}{4}$ untuk memperbetulkan keadaan (@Nave2017),
\begin{equation}
E = \frac{c}{4}\frac{8\pi^5 k_B^4}{15h^3c^3}T^4
(\#eq:mu-26)
\end{equation}
Kita boleh sahkan bahawa,
$$\sigma =  \frac{2\pi^5 k_B^4}{15h^3c^2}.$$

### Kaedah Memperoleh Hukum Sesaran Wien Daripada Hukum Planck

Hukum sesaran Wien menerangkan kedudukan puncak lengkung jasad hitam. Puncak lengkung boleh diperoleh daripada pembezaan persamaan Planck. Puncaknya ialah titik yang menghasilkan pembezaan sifar.

**USUL 1**: Puncak lengkung boleh diperoleh dengan membezakan persamaan Planck terhadap panjang gelombang, kemudian menyamakannya dengan sifar,
\begin{equation}
\frac{\text{d}U}{\text{d}\lambda} = \frac{\text{d}}{\text{d}\lambda}\left(\frac{8\pi hc}{\lambda^5}\frac{1}{e^{\frac{hc}{\lambda k_BT}}-1}\right) = 0.(\#eq:mu-27)
\end{equation}

\BeginKnitrBlock{theorem}\iffalse{-91-80-101-116-117-97-32-80-101-109-98-101-122-97-97-110-32-72-97-115-105-108-32-68-97-114-97-98-93-}\fi{}<div class="theorem"><span class="theorem" id="thm:mu-thm-05"><strong>(\#thm:mu-thm-05)  \iffalse (Petua Pembezaan Hasil Darab) \fi{} </strong></span>$$\frac{\text{d}}{\text{d}x}(u\cdot v) = \frac{\text{d}u}{\text{d}x}\cdot v + u\cdot\frac{\text{d}v}{\text{d}x},$$</div>\EndKnitrBlock{theorem}

Persamaan Planck boleh dipecahkan menjadi hasil darab dua fungsi,
$$u = \frac{8\pi hc}{\lambda^5},\; v = \frac{1}{e^{\frac{hc}{\lambda k_BT}}-1},$$
lalu petua pembezaan hasil darab boleh diguna pakai,
\begin{equation}
\frac{\text{d}U}{\text{d}\lambda} = 8\pi hc\left(\frac{-5}{\lambda^6}\cdot\frac{1}{e^{\frac{hc}{\lambda k_BT}}-1}+ \frac{1}{\lambda^5}\cdot\frac{hce^{\frac{hc}{\lambda k_BT}}}{\lambda^2 k_BT\left(e^{\frac{hc}{\lambda k_BT}}-1\right)^2}\right) = 0.
(\#eq:mu-28)
\end{equation}
Dengan memfaktorkan pekali-pekali sepunya, kita akan peroleh persamaan ini,
\begin{equation}
\frac{8\pi hc}{\lambda^6\left(e^{\frac{hc}{\lambda k_BT}}-1\right)}\left(-5+\frac{hce^{\frac{hc}{\lambda k_BT}}}{\lambda k_BT\left(e^{\frac{hc}{\lambda k_BT}}-1\right)}\right) = 0.
(\#eq:mu-29)
\end{equation}

Disebabkan persamaan itu bersamaan dengan sifar, maka sebutan-sebutan di luar kurungan tersebut boleh diabaikan. Kini, tumpuan kita berada di dalam kurungan tersebut,
\begin{equation}
-5+\frac{hce^{\frac{hc}{\lambda k_BT}}}{\lambda k_BT\left(e^{\frac{hc}{\lambda k_BT}}-1\right)}=0.
(\#eq:mu-30)
\end{equation}
Persamaan ini boleh diringkaskan dengan memperkenalkan satu pembolehubah.

**USUL 2**: Kita takrifkan $X$ sebagai,
\begin{equation}
X = \frac{hc}{\lambda k_BT}.
(\#eq:mu-31)
\end{equation}

Maka, pers. \@ref(eq:mu-30) kini menjadi,
\begin{equation}
X\frac{e^X}{e^X-1} = 5.
(\#eq:mu-32)
\end{equation}

Pers. \@ref(eq:mu-32) ini perlu dinilai menggunakan kaedah berangka untuk memperoleh nilai $X$. Saya merujuk kepada nilai yang diperoleh oleh @Stroyan1998^[@Stroyan1998 menulisnya sebagai $5=(5-X)e^X$ tetapi bentuk ini setara dengan $X\frac{e^X}{e^X-1} = 5$.], iaitu $X\approx 4.9651$. Setelah itu, pers. \@ref(eq:mu-31) perlu disusun semula dalam sebutan $\lambda T$. Disebabkan kita sudah takrifkan pembezaannya sifar, maka $\lambda$ di sini semestinya merujuk kepada panjang gelombang puncak, $\lambda_p$,
\begin{equation}
\lambda_pT = \frac{hc}{X k_B},
(\#eq:mu-33)
\end{equation}
dan menggunakan nilai $X$ yang diperoleh sebentar tadi, kita dapati nilai ini sememangnya sama dengan pemalar Wien,
\begin{equation}
W = \frac{hc}{X k_B} = 2.8978\times 10^{-3}\text{m}\cdot\text{K}.
\end{equation}

### Kaedah Memperoleh Hukum Taburan Wien Daripada Hukum Planck

Hukum taburan Wien boleh menerangkan lengkung jasad hitam dengan baik hanya jika panjang gelombangnya pendek. Ia gagal untuk panjang gelombang panjang. Maka, kita boleh peroleh hukum taburan Wien jika diletakkan syarat panjang gelombang mesti pendek.

**USUL 1**: Hukum taburan Wien boleh diperolehi jika panjang gelombang dihadkan ke arah sifar dalam hukum Planck,
\begin{equation}
U_{\text{Wien}}=\lim_{\lambda\to 0}\frac{8\pi hc}{\lambda^5}\frac{1}{e^{\frac{hc}{\lambda k_BT}}-1}.
(\#eq:mu-34)
\end{equation}

Lalu, kita perhatikan apa yang terjadi pada sebutan eksponennya. Jika $\lambda$ menghampiri sifar, maknanya $\frac{hc}{\lambda k_BT}$ akan menjadi tersangatlah besar. Maka nilai $1$ itu boleh diabaikan seperti dalam petua \@ref(thm:mu-thm-06).

\BeginKnitrBlock{theorem}\iffalse{-91-112-101-110-103-104-97-109-112-105-114-97-110-32-101-107-115-112-111-110-101-110-93-}\fi{}<div class="theorem"><span class="theorem" id="thm:mu-thm-06"><strong>(\#thm:mu-thm-06)  \iffalse (penghampiran eksponen) \fi{} </strong></span>\begin{equation}
\lim_{x\to\infty}e^x - 1 \approx e^x.
\end{equation}</div>\EndKnitrBlock{theorem}

Oleh itu, pers. \@ref(eq:mu-34) menjadi,
\begin{equation}
U_{\text{Wien}}=\frac{8\pi hce^{-\frac{hc}{\lambda k_BT}}}{\lambda^5},
(\#eq:mu-35)
\end{equation}
yang sepadan dengan hukum taburan Wien. Jika dibandingkan dengan hukum \@ref(def:mu-def-03), kita akan dapat kira nilai pemalar $a$ dan $b$,
$$a = 8\pi hc,\;b = \frac{hc}{k_B}.$$

### Kaedah Memperoleh Hukum Rayleigh&ndash;Jeans Daripada Hukum Planck

Hukum Rayleigh&ndash;Jeans boleh menerangkan lengkung jasad hitam dengan baik hanya jika panjang gelombangnya panjang. Ia gagal untuk panjang gelombang pendek. Maka, kita boleh peroleh hukum Rayleigh&ndash;Jeans jika diletakkan syarat panjang gelombang mesti panjang.

**USUL 1**: Hukum Rayleigh&ndash;Jeans boleh diperoleh jika dihadkan panjang gelombang menghampiri infiniti dalam hukum Planck,
\begin{equation}
U_{\text{RJ}} = \lim_{\lambda\to\infty}\frac{8\pi hc}{\lambda^5}\frac{1}{e^{\frac{hc}{\lambda k_BT}}-1},
(\#eq:mu-36)
\end{equation}

Kemudian, bila melihat pada eksponennya, kita dapati $\frac{hc}{\lambda k_BT}$ menghampiri sifar kerana $\lambda$ menghampiri infiniti.
\BeginKnitrBlock{theorem}\iffalse{-91-80-101-110-103-104-97-109-112-105-114-97-110-32-101-107-115-112-111-110-101-110-93-}\fi{}<div class="theorem"><span class="theorem" id="thm:mu-thm-07"><strong>(\#thm:mu-thm-07)  \iffalse (Penghampiran eksponen) \fi{} </strong></span>$$\lim_{x\to 0} e^x \approx x + 1.$$</div>\EndKnitrBlock{theorem}

Bila petua \@ref(thm:mu-thm-07) digunakan terhadap pers. \@ref(eq:mu-36), kita dapati bahawa hanya sebutan $\frac{hc}{\lambda k_BT}$ sahaja yang tinggal,
$$\lim_{\lambda\to\infty} e^{\frac{hc}{\lambda k_BT}}-1 \approx \frac{hc}{\lambda k_BT}+1 -1=\frac{hc}{\lambda k_BT}.$$

Kita peroleh persamaan ini,
\begin{equation}
U_{\text{RJ}} = \frac{8\pi hc}{\lambda^5}\frac{1}{\frac{hc}{\lambda k_BT}},
(\#eq:mu-37)
\end{equation}
yang setara dengan,
\begin{equation}
U_{\text{RJ}} = \frac{8\pi}{\lambda^4}{k_BT},
(\#eq:mu-38)
\end{equation}
iaitu persamaan Rayleigh&ndash;Jeans yang ingin kita perolehi.  

## Pelbagai Bentuk Persamaan Planck {#sec:mu-5}

Jika kalian pernah gelintar sekitar Google, kalian akan dapati bahawa terdapat persamaan-persamaan Planck yang berbeza bentuknya. Khususnya, ada yang menyatakan bahawa pekalinya mendarab $2 hc^2$, ataupun $2\pi hc^2$, dan bukannya $8\pi hc$ seperti yang digunakan dalam catatan ini. Setiap satunya betul dan merujuk kepada kuantiti yang berbeza-beza (@Webeneger_tt).

- Dalam bentuk kesinaran, persamaan Planck ialah $$L=\frac{2 hc^2}{\lambda^5}\frac{1}{e^{\frac{hc}{\lambda k_BT}}-1}.$$
- Dalam bentuk ketumpatan fluks, persamaan Planck ialah $$M=\frac{2\pi hc^2}{\lambda^5}\frac{1}{e^{\frac{hc}{\lambda k_BT}}-1}.$$
- Dalam bentuk ketumpatan tenaga pula, $$U=\frac{8\pi hc}{\lambda^5}\frac{1}{e^{\frac{hc}{\lambda k_BT}}-1}.$$

Dari segi pemahaman sinaran jasad hitam dan pentafsiran bentuk graf, ketiga-tiga bentuk ini tiada bezanya. Setiap satunya akan menghasilkan bentuk lengkung yang sama. Perbezaannya hanyalah apabila mencerap nilai-nilai tersebut. Jadi kita tidak perlu risau tentangnya melainkan kita ditugaskan untuk mencerap jasad hitam menggunakan alat tertentu.

Ia juga membawa takrifan tepat yang berbeza. Seperti yang dilihat dalam bahagian \@ref(sec:mu-4-1) ketika mencari hukum Stefan&ndash;Boltzmann, pekali $\frac{c}{4}$ diperlukan tetapi jika kita bermula dengan menggunakan bentuk ketumpatan fluks, maka pekali tersebut tidak diperlukan.

Satu-satunya sebab saya menggunakan bentuk ketumpatan tenaga dalam nota ini ialah kerana kuliah saya menggunakan bentuk ini sepenuhnya. Hasilnya, hukum-hukum lain seperti Hukum Taburan Wien dan Hukum Rayleigh--Jeans juga diperoleh dalam bentuk ketumpatan tenaganya. Hukum Sesaran Wien pula tidak merasai perbezaan ini kerana pekali tersebut tidak memainkan peranan apabila ditetapkan $\frac{\text{d}}{\text{d}\lambda}f(\lambda) = 0$.
